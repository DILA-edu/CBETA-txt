如是我聞。一時世尊在忉利天中波利質多羅樹下。爾時帝釋天主。及與一切天人軍眾。前後圍繞來詣佛所。各各至誠合掌歸依。瞻仰如來次第而住。爾時帝釋天主前白佛言。世尊我有陀羅尼名千轉大明。是陀羅尼於諸世間。為大饒益。所有一切天龍夜叉餓鬼鳩槃茶等乃至人非人等。聞此陀羅尼者。悉皆降伏於諸眾生。所有一切不饒益事悉皆除殄。惟願世尊大慈大悲許我宣說。佛言天主善哉善哉。如汝所說彼大千轉大明陀羅尼。能於世間作大饒益。汝欲說者當隨汝意。爾時帝釋天主。即說千轉大明陀羅尼曰。怛儞也他曩呬怛寫婆帝婆誐嚩覩三野體難野過覩一切部多聞此所說。驚怖迷悶狂惑退散。寶賢夜叉主及輪成就等現眾色像。使諸部多諸鬼神等及彼遊方空行起屍瘧病諸惡鬼等。乃至一切行毒根本邪法。惱害眾生不饒益事。悉皆解脫。阿曩鉢帝烏播曩鉢帝盎誐商迦哩儗哩恨拏哩娑嚩賀曩謨沒馱野曩謨達哩摩野曩謨僧伽野曩謨阿哩野嚩路枳帝濕嚩囉野󰂛地薩埵野摩賀薩埵野摩賀迦嚕尼迦野曩謨阿哩野摩賀薩瑳摩波囉鉢多野怛儞也他目訖帝尾目訖帝鼻那儞尾鼻那儞儞哩摩隸尾摩隸穌目契尾目契瞢誐隸穌瞢誐隷一切王怖解脫。一切星曜變怪怖解脫。一切自他軍眾鬪戰怖解脫。一切兵仗怖解脫。一切水火漂焚怖解脫。一切惡病苦惱怖解脫。一切毒惡傷害怖解脫。師子怖象怖。熊怖虎怖。一切惡獸等怖。大海漂溺怖深山閴寂怖。乃至諸水灘難怖。如是諸怖悉皆解脫。曩謨娑訖哩商迦致商迦致迦嚕致迦嚕致儞曳娑嚩賀入王宮時見大臣。時行軍中時逢怨對。時見毒蛇毒龍。時遇夜叉毘舍遮羅剎烏鉢娑摩囉所魅時。乃至山海險難中時。如是怖畏悉皆解脫。曩謨怛囉𧹞婆嚩室羅野𧹞呬隷呬隷唧隷唧隷迦播隷摩鄧霓娑嚩賀又復王法所執或被枷鎖杻械牢固其身。一切枉橫憂苦逼切悉皆解脫。曩謨多哩多哩烏哆哩覩哩娑嚩賀又復星曜所持。或惡夢變怪致諸病苦夭枉至死。乃至鬪諍論理互相恐逼。如是諸怖悉皆解脫。曩謨左囉左囉娑囉娑囉尾娑囉尾娑囉沒馱野沒馱野󰂛馱野彌底娑嚩賀洛乞叉洛乞叉𤚥薩哩嚩薩怛嚩喃左娑嚩賀阿哩野室哩滿哩馱覽布瑟致俱嚕娑嚩賀摩麼布哩嚩羅滿哩馱喃扇底孕俱囉娑嚩賀曩謨賀帝儞賀帝薩哩嚩努瑟㡧鉢囉底孕惹儞謨賀儞謨乞叉尼娑嚩賀曩謨迦致儞致迦吒致娑嚩賀曩謨阿囉尼嚩囉尼薩哩嚩儞哩嚩囉尼娑嚩賀又復一切惡人行不善事。持邪禁呪作諸󰚏禱。當令眾生迷癡狂惑。如是等事悉皆解脫。嚕嚕計哩嚕計底瑟姹滿馱夜弭夜嚩誐嚩切尾夢贊底呬隷唧隷迦播隸迦瑟站誐薩哩嚩哆薩哩嚩婆曳毘藥娑嚩賀世尊我此千轉大明。譬如轉輪聖王。有摩尼寶名曰如意。凡諸所欲自然現前。我此千轉大明亦復如是。若有得者凡諸苦惱悉皆解脫。世尊末世之時眾生薄福。於三寶尊不知歸依。恣身口心常造過惡。是故世間諸惡鬼神伺得其便。隱自形質假託變現。於晝夜中惱害眾生。使諸眾生得種種苦惱。世尊若有眾生。遇斯惡鬼種種惱亂苦惱之時。乃至世間一切不可意時。當於清淨之地取土七把。每一把讀誦此大明加持七遍。和作七丸繫於衣角。當令一切行不饒益惡鬼神等。不敢侵近恐怖退散。當令是人晝夜安隱。一切不祥悉皆殄滅。爾時帝釋天主說此千轉大明陀羅尼已。踊躍歡喜與諸天眾禮佛而退。