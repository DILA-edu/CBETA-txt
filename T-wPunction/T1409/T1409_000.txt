如是我聞。一時佛在波囉鉢多國星左大城虞彌曩精舍。過是夏已至九月二十日。有一苾芻名嚩野佉曩。時彼苾芻出星左大城。往支那城相去四由旬。於其路中見一大人。身長三丈面長四尺。知是文殊師利菩薩即時禮足長跪合掌白菩薩言。云何現身而來至此。必有因緣。菩薩答言如是如是。苾芻此閻浮提內諸眾生等。當有病苦。阿修羅迦樓羅等住須彌山王一面。與諸天人互相交戰。是故虛空中日月無光星辰不現。天人敗已修羅獲勝。時諸鬼神因斯得便。化女人形惱亂眾生生諸疾病。或頭痛腹痛眼耳鼻痛。或生癰癤瘰癧痔漏疥癩瘡癬。或復瘧病。其瘧發時或隔一日二日三日四日。乃至風癀痰癊一切惡病。又閻浮提內降大風雨。或寒或熱或澇或旱。五穀不豐人民飢儉悉皆中夭。復現虎狼師子藐拏等獸。侵損有情奪人精氣。如是眾難競來逼惱。爾時大人說是事已告苾芻言。我有聖最勝陀羅尼。增長善根能除諸惡。若復有人發清淨心。以香華等供養三寶及諸賢聖。於七晝夜潔淨齋戒誦此陀羅尼是諸眾難即得消除。陀羅尼曰。曩謨婆誐嚩覩尾摩攞沒地儼鼻囉誐。哩𡁠多囉惹寫怛他誐多寫怛儞也他尾摩羅誐哩𡁠帝尾摩羅踰儞始阿攞誐帝阿羅誐帝娑嚩賀曩摩娑哩嚩儞嚩囉拏尾瑟劍毘曩薩怛他誐多寫怛儞也他呬摩呬摩賀摩呬娑嚩賀曩謨虞拏迦囉寫怛他誐多寫怛儞也他誐誐曩迦哩誐誐曩三婆吠誐誐曩枳哩底帝娑嚩賀曩謨三滿多巘度多摩寫怛他誐多寫怛儞也他三摩曳娑嚩賀曩謨阿波囉𡁠多誐彌曩娑怛他誐多寫怛儞也他阿摩摩呬娑嚩賀曩謨摩曩娑擔婆寫怛他誐多寫怛儞也他摩曩尾戍弟鉢訥彌濕嚩哩鉢訥摩三婆吠緊迦哩呬旦迦哩曳娑嚩賀曩謨薩哩嚩沒馱󰂛地薩怛嚩喃曩謨阿哩也曼祖室哩野怛儞也他惹曳惹曳羅麼地呬摩呬摩賀摩呬娑嚩賀曩謨阿哩也嚩路枳帝濕嚩囉寫󰂛地薩怛嚩寫怛儞也他誐誐曩茶曳誐誐曩三婆吠誐誐曩摩特曳誐誐曩尾訖蘭帝曀賀曳呬娑嚩賀曩謨阿哩也三滿多跋捺囉寫怛他誐多寫怛儞也他呬跋捺哩摩賀跋捺哩阿蜜哩多跋捺哩尾誐多囉惹細摩賀尾誐多囉惹細娑嚩賀曩莫阿哩也尾摩羅枳哩底怛寫怛他誐多寫阿儞枳哩底多薩哩嚩𡁠儞毘嚩日羅三婆吠嚩日羅鼻捺迦哩娑嚩賀曩莫薩哩嚩沒馱冒地薩怛嚩喃怛儞也他契多迦囉鼻入嚩羅儞曳娑嚩賀惹敢婆儞娑擔婆儞謨賀儞奔拏哩迦野娑嚩賀謨賀難帝難婆儞曳娑嚩賀努囉尾努哩曳迦羅尾訖哩帝娑嚩賀散帝娑尾儞哩嚩波儞曳娑嚩賀努囉尾努哩曳娑嚩賀覽摩祖拏野娑嚩賀路枳迦路俱多囉野娑嚩賀阿倪也曩尾輪達儞曳娑嚩賀馱覩迦哩曳娑嚩賀彌伽娑普吒曩野娑嚩賀沒囉憾弭誐囉賀野娑嚩賀薩哩嚩迦哩摩毘始訖多野娑嚩賀薩哩嚩沒馱毘僧娑訖哩多野娑嚩賀曀迦室凌誐野娑嚩賀部多野娑嚩賀阿部多野娑嚩賀薩哩嚩訥契波舍摩野娑嚩賀爾時文殊師利菩薩。說此聖最勝陀羅尼已告苾芻言。汝等依此正法儀則。每日志誠發清淨心。供七比丘供養三寶及諸賢聖。於初夜分作護摩然火。能除災患速得消散。若有善男子善女人。於此正法受持讀誦廣為人說。一切諸病皆得除愈。復次文殊師利菩薩告苾芻言。汝今諦聽。此聖最勝陀羅尼。有大明力廣利眾生。於閻浮提所有國界城邑聚落處處流轉。令諸眾生聽聞受持。若善男子善女人。能於此經讀誦一遍。自身病苦速得除愈。若讀兩遍。妻子男女所有病苦悉得除愈。若讀三遍。一切眷屬所有病苦悉得除愈。若讀四遍。一國人民所有病苦悉得除愈。若讀五遍。王之封境諸小國土一切人民。皆獲安樂無諸疾病。復次文殊師利菩薩言。今此正法利益廣大甚為希有。速為流傳令諸有情獲上功德。若於此經心生輕慢。不為受持讀誦。不為人演說流傳。國界之內一切眾生。如不得聽聞者。彼人獲過如五逆罪。是故苾芻於聖最勝陀羅尼。信敬受持無令忘失。彼須彌山王一面住者。天及阿修羅乾闥婆等。我自調伏使閻浮提眾生獲大安樂。時文殊師利說是法已忽然不現。嚩野佉曩苾芻聞其所說。心大歡喜信受奉行。