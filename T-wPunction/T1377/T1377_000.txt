如是我聞。一時佛在釋種住處迦毘羅城尼拘律陀樹園。與大眾俱。是時羅睺羅童子居止異處。於夜分中忽為大惡羅剎所怖。時羅睺羅即於是夜。與諸童子眾前後圍繞。出迦毘羅城往詣佛所。到已頭面禮佛雙足。乃於佛前涕泣而住。爾時世尊知是事已。即告尊者阿難言。阿難當知我有大明。名曰寶帶有大功德。能為羅睺羅童子而作擁護。我今宣說汝當受持。而此大明若諸天眾龍眾。夜叉眾羅剎眾。阿修羅眾迦樓羅眾。乾闥婆眾緊那羅眾。必舍左眾必隷多眾。鳩盤茶眾布單那眾。羯吒布單那眾諸宿曜眾。二十八大夜叉將。四大夜叉主四大天王。諸離欲仙眾雪山住者。乃至十方一切諸部多眾并羅剎女眾。迦儞里布寫那哩計吒羯蘭拏蘇摩那摩賀訶哩等諸母鬼眾。三母訥誐彌羯臘波大羅剎。及東方訶哩大羅剎女。南方虞拏西大羅剎女。西方計舍哩大羅剎女。北方珠髻大羅剎女。此四大羅剎女各與六十眷屬俱。如是等眾若聞宣說寶帶大明。於一切處能為一切眾生而作擁護。爾時世尊即說寶帶大明曰。竭儞屹囉竭那鉢底瞿彌屹囉瞿摩鉢底鉢哩迦竭哩尼竭囉鉢底娑囉鉢底達那鉢底蘇囉鉢底阿梨波阿梨波鉢底摩鉢底阿鉢底末虎鉢底虎羅呬梨虎盧底梨呬梨唧致梨鉢多鉢跓吒吒吠唵藍尾摩尾薩哩摩賀呬梨虎虎三滿多薩薩哩阿三滿多薩囉鉢梨珂薩哩阿嚩哩多摩賀嚩哩多竭儞彌珂梨佛言阿難。我此宣說寶帶大明有大功德。若有持是明者。隨諸所求皆得圓滿。所有持明天眾部多眾。吠多拏眾大力天眾。諸神通精進仙眾。於持明者不能為障。阿難當知今此寶帶大明。諸佛世尊共所宣說。普為一切眾生利益安樂。乃至於一切處密作擁護。阿難大地所有大惡難調攝人威光者極惡業者。若方若隅乃至一切處。聞是寶帶大明時皆大驚怖。又此大明周匝十由旬內。能為一切眾生而作擁護。救諸難事攝持護念。令諸眾生息災安樂。不為杖打不為刀傷不為毒中。一切惡毒自然消滅。惡友遠離一切惡者。作禁縛事自然解脫。若人及非人。欲於一切眾生作惱害者。應當依法建立壇場。以諸香華供養如來。依法結界沐浴清淨。誦是寶帶大明。彼諸惡者自然攝伏不能為害。乃至一切病苦亦得息除。復說大明曰。怛𭔞他儞𪏭儞𪏭尾摩梨多摩梨虎唧虎唧悉哩底哩薩梨囉復次阿難又此大明有大功德。說是大明時。若鬼眾聞者驚怖戰掉。若天眾聞者悉來集會。若龍王若部多王聞者亦悉來集。若梵王帝釋大自在天童子天等。聞是大明者皆從異處咸來集此。稱讚隨喜寶帶大明。爾時慈氏菩薩摩訶薩。白佛言世尊。我亦為羅睺羅童子及一切眾生。作擁護法救諸難事。攝持護念息災安樂。刀杖諸毒不能為害。惡友禁縛自然遠離。以是利益故隨喜宣說寶帶大明曰。怛𭔞他阿嚩那底鉢那儞阿尼那努祖盧祖盧鳴哩馱難尼阿馱難尼三滿多難尼儞哩捫尼儞哩彌牟儞扇底莎悉爹野曩摩摩薩哩嚩薩埵喃左犖叉俱嚕莎賀爾時娑婆世界主大梵天王。亦隨喜宣說寶帶大明曰。薩拽替唐盎虞哩半虞哩阿訥哩農訥哩室契室珂哩訥捺沒哩訥哩訥囉野底阿左阿左尾母左扇鼎莎悉爹野曩俱嚕摩摩薩哩嚩薩埵難左莎賀爾時夜摩天子。亦隨喜宣說寶帶大明曰。薩拽替唐囉瑟致哩鉢那瑟致哩嚕地囉羯蘭尼儼鼻哩訥哩那哩母唧舍計也囉𡁠扇鼎莎悉爹野曩羯噌彌摩摩犖叉俱嚕沙賀爾時帝釋天主。亦隨喜宣說寶帶大明曰。薩拽替唐難尼達努試蘇難尼蘇難尼帝難尼帝難尼訥哩彌蘇彌捺摩泥捺彌底梨彌梨摩摩薩哩嚩薩埵難左犖叉羯嚕彌扇鼎莎悉爹野曩野嚩細摩滿唐羯嚕彌莎賀帝釋天主說是大明已。復說大明曰。薩拽替唐難尼達努試羯捺踰多訖哩目軌入嚩梨捺彌尾訶梨娑哩娑囉嚩底扇鼎莎悉爹野曩摩摩薩哩嚩薩埵難左野嚩細摩滿度婆嚩覩莎賀爾時持國天王。亦隨喜宣說寶帶大明曰。薩拽替唐達哩達哩達囉尼達哩阿疸帝布嚕母嚕扇鼎莎悉爹野曩摩摩薩哩嚩薩埵難左犖叉羯嚕彌野嚩細摩滿度婆嚩覩莎賀爾時增長天王。亦隨喜宣說寶帶大明曰。薩拽替唐案拏哩半拏哩羯囉尼羯囉鉢帝羯囉嚕毘羯哩達哩羯諾羯鉢帝哩嚕嚕彌叉叉彌阿叱彌博叱扇底莎悉爹野曩摩摩薩哩嚩薩埵難左犖叉俱嚕野嚩細摩滿馱婆嚩覩莎賀爾時廣目天王。亦隨喜宣說寶帶大明曰。薩拽替唐摩惹羅摩惹羅惹惹摩羅地哩地哩計哩計哩三滿多計哩扇鼎莎悉爹野曩摩摩薩哩嚩薩埵難左野嚩細摩滿唐羯嚕彌莎賀爾時月天子。亦隨喜宣說寶帶大明曰。薩栧替唐唵嚩禰尾摩梨鉢囉婆莎哩設多囉濕彌薩賀薩囉囉濕彌鉢囉底薩囉底扇鼎莎悉爹野曩俱嚕摩摩薩哩嚩薩埵難左野嚩細摩滿唐羯嚕彌莎賀爾時諸天眾。亦隨喜宣說寶帶大明曰。薩拽替唐俱嚕俱嚕蘇嚕蘇嚕布嚕布嚕扇鼎莎悉爹野曩俱嚕摩摩薩哩嚩薩埵難左野嚩細摩滿唐羯嚕彌莎賀爾時諸星宿眾。亦隨喜宣說寶帶大明曰。薩拽替唐怛梨怛摩梨阿梨捺梨阿迦舍尾摩梨扇鼎莎悉爹野曩羯嚕彌摩摩薩哩嚩薩埵難左野嚩細摩滿唐羯嚕彌莎賀爾時諸龍眾。亦隨喜宣說寶帶大明曰。薩拽替唐末梨摩梨阿左梨末提阿戍末提布計扇鼎莎悉爹野曩俱嚕摩摩薩哩嚩薩埵難左野嚩細摩滿唐羯嚕彌莎賀爾時二十八大夜叉將。亦隨喜宣說寶帶大明曰。薩拽替唐捺哩茶鉢底捺哩茶鉢底嚕嚕達囉嚕嚕達囉扇鼎莎悉爹野曩羯嚕彌摩摩薩哩嚩薩埵難左野嚩細摩滿唐羯嚕彌莎賀爾時必隷多眾必舍左眾鳩盤茶眾。亦同隨喜宣說寶帶大明曰。薩拽替唐尾部底三嚩哩多那尾部底扇鼎莎悉爹野曩摩摩薩哩嚩薩埵難左野嚩細摩滿唐羯嚕彌莎賀爾時布單那羯吒布單那眾。亦隨喜宣說寶帶大明曰。薩拽替唐鉢訥彌羯囉尼嗢迭多祖蘭拏薩彌囉尼麁麁鉢帝扇鼎莎悉爹野曩羯嚕彌摩摩薩哩嚩薩埵室左野嚩細摩滿唐羯嚕彌莎賀爾時諸母鬼眾。亦隨喜宣說寶帶大明曰。薩拽替唐計梨摩計梨拏哩拏摩哩扇鼎莎悉爹野曩羯嚕彌摩摩薩哩嚩薩埵難左野嚩細摩滿唐羯嚕彌莎賀爾時四方四大羅剎女。亦隨喜宣說寶帶大明曰。薩拽替唐阿泥播泥渴𡁠渴嚩𡁠枯枯哩梨必鉢哩賀哩扇鼎莎悉爹野曩羯嚕彌摩摩薩哩嚩薩埵難左野嚩細摩滿唐羯嚕彌莎賀爾時會中有一大羅剎女名囉彌拏。亦隨喜宣說寶帶大明曰。薩拽替唐捺哩那哩捺哩那哩賀賀賀賀呬呬呬呬虎虎虎虎試軌軌試軌軌唧軌尾目契摩珂惹珂契吒彌致遏吒遏吒吒囉吒吒訖囉摩惹俱儒俱儒訥訥訥訥嚕訥嚕訥嚕砌彌梨彌彌梨阿那聒聒渴訥彌訥訥訥底體底彌底儞體梨彌吒唧底彌致梨致必致必帝哩閉帝哩尼訥呬儞母呬儞羅係嚩係󰋂波曳時羅剎女說是大明已。前白佛言我此所說寶帶大明中眷屬大明。善為一切眾生而作擁護息災安樂。刀杖惡毒不能侵害。一切惡友自然遠離。過一由旬二由旬乃至十二由旬。若天若龍若夜叉若羅剎。若乾闥婆若阿修羅。若迦樓羅若緊那羅。若摩睺羅伽若鳩盤茶。若必舍左若必隷多。若布單那若羯吒布單那。若塞健馱若阿波三摩囉。若吠多拏。若一日瘧若二日瘧。乃至人非人等。伺求其便欲惱害者皆不得便。若得便者無有是處。除宿業障不可制止。又此大明能令一切眾生。於一切處息一切怖。遠離一切嬈亂等事。爾時世尊告尊者阿難言。如我所說寶帶大明。及此羅剎女等所說諸寶帶大明眷屬明句。有大功德汝當受持宣通流布。又此大明亦能禁止諸惡風雲。若持是明者善自作護復能護他。若城邑聚落乃至一切處悉能擁護。又此大明於一切天龍鬼神。乃至沙門婆羅門外道梵志。尼乾陀等中。若有惡毒心者不調伏者。作惱害者不吉祥者。悉能調伏不為惱害。乃至一切大惡宿曜悉能制止。又復阿難寶帶大明最上最勝。所有沙門婆羅門。外道梵志尼乾陀。及梵王帝釋四大天王。欲自在天日月星宿天龍鬼神夜叉羅剎人與非人。山峯住者山下住者。虛空住者。乃至隨一切處住者。諸部多等。彼彼所有一切呪句。此悉能斷不為他呪之所斷故。又復阿難寶帶大明。善作擁護善救善攝。能與眾生息災安樂。刀杖惡毒不能侵害。一切惡友自然遠離。過一由旬二由旬。乃至十二由旬。又復阿難我不見彼一切世間天人魔梵等。有違越此寶帶大明者。若違越者無有是處。何以故阿難當知一切佛真實法真實僧真實實語真實一切哩尸眾真實。是故於此祕密法門無違越者。阿難此五種真實不可違越。佛真實不可違越。法真實不可違越。僧真實不可違越。實語真實不可違越。哩尸眾真實不可違越。是故阿難此寶帶大明。若有受持者。得離一切病。解脫一切縛。息除一切惡。得大安樂最上吉祥。佛說此經已。羅睺羅童子得離怖畏。阿難等諸大眾。聞佛所說皆大歡喜信受奉行。