次作護身。法明王手印。誦此真言。印頂等五處。便成堅固護身真言曰。唵嚩日囉祇寧鉢囉儞鉢多也莎訶五遍誦之此是護身真言。其手印相。二小指叉入掌。二無名雙。押二小指叉上。入掌中。二中指頭直竪相著。二頭指押二中指上節令頭指中節曲入大指直竪。輔著中指。次作大護身。誦此真言及作手印。亦五處成大護身真言曰。唵入嚩囉囊也𤙖泮吒其手印相即前護身印同。次應被甲。誦真言及作手印。從頂摩觸。下至於足。即成被甲真言。唵度比度比迦也度比鉢囉入嚩里寧莎訶其手印相。散舒。次以真言及手印。而結髮真言曰。唵蘇悉地羯哩莎訶其手印相。右手作拳。直舒大母指。印於頂上。又佛部結髮真言曰。囊莽娑怛𭋺也地尾迦難薩囉嚩怛他蘖多難唵蘇悉馱路者寧莎訶蓮華部結髮真言曰。囊謨囉怛囊怛囉夜也囊莽鉢那莽簸儜曳唵迦𪘨莎訶金剛部結髮真言曰。囊謨囉怛囊怛囉夜也囊莽室戰拏嚩日囉簸儜曳摩訶藥乞沙細囊鉢多曳囊莽迦羅訖㗚旦多𡀔比尼昇迦𭋺扇底迦哩伽吒儞伽吒儞簸多也沙訶其手印相。與前印同。置其寶座者。本尊隨在方所。先顧彼方。次應心想。大海於中寶山。其山頂上想師子座。於上復有微妙大蓮華臺。於上復觀諸寶樓閣。懸以繒幡。上有傘蓋。幢及羅網而以莊嚴。運心想已。後誦真言。加彼前所想者。一一成就即說成就大海真言曰。唵阿毘莽嚕娜地𤙖次說成就師子座真言曰。唵阿者羅𤙖泮吒次說成就寶山真言曰。唵阿者羅微𭋺莎訶次說成就蓮華真言曰。唵迦莽羅莎訶次說成就寶樓閣等種種莊嚴真言曰。唵囊莽薩囉嚩怛他蘖多囊薩羅嚩他嗚捺蘖帝吃龕娑破囉呬四莽闇伽伽囊劍莎訶奉獻閼伽水者。隨部差別及事成就相應。而作瓦器。所謂金銀熟銅石木。及瓦。商却。縮枳知波樹葉荷葉等。作勿令破缺麁澁孔穴。盛滿香水。隨部類及上中下。而置諸花。以辦事真言持誦。復以部母真言等持誦。即以閼伽水持誦置於左邊。辦事真言及手印。前所說辟除等真言手印是也。次說部母等真言及手印。初說佛部母真言曰。囊謨婆伽嚩妬瑟膩沙也唵嚕嚕娑普嚕什嚩羅底瑟咤悉馱路者寧薩囉嚩囉他娑馱寧莎訶蓮華部母真言曰。那囉舍囊娑嚩囉舍囊弊室囉嚩娑莽囉嬭囊者瀉莽含薩囉嚩薩怛嚩難薩囉嚩微也地指枳瑳迦怛姪他唵迦𪘨微迦𪘨迦吒微迦吒迦揁迦𪘨婆伽嚩底微若曳莎訶金剛部母真言曰。囊謨羅怛囊怛囉夜也囊莽室戰拏嚩日囉簸儜曳摩訶藥乞沙細囊鉢多曳唵俱蘭達哩滿馱泮吒次說部心真言。初佛部心真言曰。唵爾囊爾迦蓮華部心真言曰。唵阿𡀔力迦金剛部心真言曰。唵嚩日囉特嘞迦次說佛部母佛眼手印相合兩手。屈二大指雙入掌中。直附中指當中節內。勿為屈節。微屈頭指。押二中指上節背。次說蓮華部母手印相。合掌十指並屈。頭相著。令掌中虛。如未開蓮華。仍腕相著。次說金剛部母忙莽計手印相。合掌屈二頭指及二無名指。入掌中。背各相著。餘六指並直竪相著。又說合掌屈二頭指及二無名指。翻相叉。押節頭右押左。餘六指者並竪相著。次說部心手印相。初佛部心手印相。八指相叉。入掌中。令八指中節露出。其二大指直竪。勿著頭指。仍去半寸。次說蓮花部心印相。依佛部心印。惟改右大指。屈入掌中。獨竪左大指。其閼伽法。隨部相應。及事成就。如教廣說。奉獻之時。以本真言持誦而獻。奉請本尊者。持誦之人隨作法處。先想坐已次以真言手印。成就車輅。送本尊所。車輅真言曰。唵覩嚕覩嚕𤙖其手印相。二手中指以下六指相叉。右押左入掌。二頭指相著。二大指輔中指側。開兩掌。腕相著。六指互相著掌。送車輅已。即應誦以此明。中安來句。及作手印。或但獨請本尊。或并眷屬召請。送則左大指向外而舉。迎則右大指向內而屈明曰。囊莽娑怛𭋺也地尾迦難薩囉嚩怛他蘖多難唵嚩㘕祗儞也羯囉灑也莎訶此明次應置迎句准上可知。其手印。依前車輅印。惟改右大指。與左中指。頭相著。或以部心真言。中置來句。謂心真言。次安曀曀醯薄伽梵。次去心真言即知迎句及手作印而請。若以部心真言。奉請本尊歡喜速來。初佛部心真言曰。唵爾囊邇迦其手印相。依前部心印。惟改以二大指向前。招三遍即成請印。蓮華部心真言曰。唵阿路力迦其手印相。依前部心惟改以右大指向前三遍。即成請召。金剛部心真言曰。唵嚩日囉特嘞迦其手印相。依前部心印。惟改左大指。向前招三遍。即成請印。欲奉請時。先執香爐。誦持真言。淨治室中道路。然後奉請淨治真言曰。唵蘇悉地迦哩入嚩里多難馱慕利多曳入嚩囉入嚩囉滿馱賀囊賀囊𤙖泮吒佛部淨治路真言曰。唵入嚩囉蓮華部淨治路真言曰。唵鉢那咩寧婆伽嚩底慕賀也慕賀也諾蘖知慕賀寧莎訶作此法已。室中關鑰悉皆開解。亦成辟除。乃至清淨。及成警覺本尊。先作奉請真言。其句曰。曀醯曳呬婆伽梵寧賀薄底夜囊三莽曳囊者閼囉健者三鉢羅底誓南曇布若闇柘囉四娜咩隨其本尊坐處立。及其歡喜等相。乃至顧視行者。作彼形狀。相貌相應。而奉請尊。除遣從魔者。有毘那夜迦。名送諸尊。請尊至。即用枳里枳里真言及手印。而遣除之真言曰。唵枳里枳里嚩日囉𤙖泮吒其手印相。以左手大指。捻小指甲。竪三指。作嚩日囉形。向外託之。視三磨耶者。既除送尊毘那夜迦。欲去。本尊擬欲隨去。是故視三摩耶。令住莫去。于時即以右手視印。誦此真言。令住謂其本尊憶惜本願真言曰。唵昇乘羯㘑三摩焰莎訶其手印相。以右手大指。捻小指甲。竪三指作嚩日囉形。向外託之。奉座令坐者。先結內界金剛橛等地方及上已。即奉閼伽。然後請坐。閼伽以本真言。持誦而獻。或以通用閼伽真言持誦。隨其成就事部差別。執閼伽器。當置於心等乃至䠒跪而奉獻之。謂三部當額奉獻。其天部當心奉。地部當膝真言曰。唵藥乞衫囊那也見捺囉達弩鉢哩也鉢捨鉢捨莎訶於晨朝時日中時及日暮時。於此三時。以其真言手印。奉蓮華座初佛部真言曰。唵微囉微囉也莎訶蓮華部真言曰。唵鉢那莽微囉也莎訶金剛部真言。唵嚩日囉微囉也莎訶其手印相。合掌二手。頭指中指無名指並相博。著開掌中。相去四指許。大指及二小指。並相著直竪。若辦衣裳瓔珞等。以辦事真言。持誦奉獻結界法者。以金剛𣐍法。用結地界。以金剛爐法。用結上方。金剛𣐍真言曰。唵枳里枳里嚩日囉嚩日哩部囉滿馱滿馱𤙖泮吒其手印相。以左手中指無名指。向外雙。入右手中指無名指間。以左手無名指。絞右無名指。二小指頭相著。二大指頭相著。二頭指直竪。頭相著。以此印翼兩臂。令二大指頭著地。而誦真言。成結地界。次以金剛鉤欄真言及手印。用結上方界真言曰。唵微娑普羅那羅乞沙嚩日囉半若囉𤙖泮吒其手印相。依前𣐍印。惟改二大指。博著二頭指側。舉印向上。而誦真言。成結空界。以金剛爐真言手印。作金剛爐真言曰。唵薩羅薩羅嚩日囉鉢囉迦囉𤙖泮吒其手印相依前𣐍印。惟改二大指。開散直竪。以印從南右轉三遍。誦之真言。成就金剛爐。次以金剛羂索真言手印。結東方界真言曰。唵嚩日囉簸賒醯唎伽伽囊麼囉𤙖其手印相。以左手頭指。屈著大指根。以大指直竪。押頭指甲。微開孔。餘三指相博。著直竪。右手亦然。以右手三指背。著左手三指內。次以金剛幡真言及手印。法結西方界真言曰。唵鉢鐙祇寧囉吒其手印相。以左手作掌。直竪大指。舒右五指。側置左手大指頭上。掌向身。結西方界。次金剛迦里真言手印結北方界真言曰。唵嚩日囉迦哩羅吒莽吒其手印相。以二手大指二小指。頭各相拄著。餘六指各自屈向掌中。勿令指背相著。亦勿著掌中。結北方界。次以金剛峯真言及手印。結南方界真言曰。唵嚩日囉尸佉囉羅吒莽吒其手印相。以左手作拳。直竪大指。右手大指頭指相捻。大指頭少出。將右手下側。置其左手大指頭上。令其右手大指直竪。結南方界。次用真言。持誦右手掌七遍。以指其成結下界。真言曰。唵商昇羯㘑莎訶次以阿三忙銀儞真言及手印。普作火院。真言曰。唵阿三𥌋祇寧梨其手印相。以右手指背。置左手指內。令無縫二大指向上直竪。右轉一遍。即成火院。次以真言及手印。重結大界真言曰。唵商昇羯㘑莽訶三莽焰莎訶其手印相。以二手小指無名指。相叉入掌。直竪二中指。頭相著。二頭指屈。在中指背上節。勿著中指。如三股杵。二大指在頭指側。普轉八方上下。及誦持真言。成結大界。如是作已。假使側近輪王佛頂。及餘相違諸真言者。不能為壞。亦不損減本尊威力。諸有破明繫嚩。及諸却著法。皆不得便。備嚩日囉等者。諸金剛。數珠。指環。腰線。神線。臂釧。蓮華。標旗等勿。以香水或餘物淨。用本尊真言而持誦之。於念誦時及護摩時。皆須具備如上等物。次說成就嚩日囉等諸餘物法。其嚩日囉。隨其相應。置器中。當自面前。安置座上。以紫檀香而用塗之。次以香花等。執持供養。請真言之主。彼真言。持誦香花而用供養。又誦千遍即名成就。是嚩日囉真言曰。唵度那嚩日囉訶其縛日囉。以紫檀等三股。而作持誦千遍。次說佛部淨數珠真言曰。那謨羅怛囊怛囉夜也唵閼娜薄帝微若曳悉地悉馱㗚替莎訶蓮華部數珠真言曰。那謨鉢特莽簸拏曳唵闇沒哩登伽袂室里曳室唎忙里儞莎訶金剛部淨數珠真言曰。那謨羅怛囊怛羅夜也那莽室戰拏嚩日囉簸儜曳摩訶藥乞沙細囊鉢跢曳唵枳里枳里勞知哩尼莎訶各以此三部淨數珠真言。隨其本部真言。用穿數珠孔。一一珠顆持誦七遍。乃至穿繫畢已。又更持誦真言百遍。復如前法而淨數珠。復以此真言而作成就。初佛部成就數珠真言曰。唵那謨婆伽嚩底悉悌娑馱也悉馱㗚替莎訶蓮華部成就數珠真言曰。唵縛蘇莽底室里曳鉢特莽忙里儞莎訶金剛部成就數珠真言曰。唵嚩日囉爾耽若曳莎訶以此成就數珠真言。請其本部真言於數珠上。乃至供養時持誦千遍。以為成就。次說執持數珠手印之相。以右手大指。捻無名指頭。直舒中指小指。微屈以頭指。著中指上節側。次說蓮華部執數珠印相。以右手大指。捻其中指頭。餘三指直舒。左手亦然。次說金剛部執數珠印相。以右手作拳。展直大指。捻頭指。左手亦然。以活兒子。佛部為數珠。以蓮花子中部為數珠。以嚕捺囉叉子。金剛部為數珠。又說取活兒子。蓮花子。嚕捺囉叉子。商佉。及石木槵鉛錫熟銅琉璃。隨取其一。數過百量而作數珠。以右手執。心不散亂。真言誦畢。一時當掐。勿令前後。次說臂釧之法。其臂釧中。穿一活兒子等珠。以部母真言手印。持誦香花而用供養。及香水灑。還以此部母真言手印。請來加持釧上。復以部母真言手印。次第供養。乃至持誦千遍。以捺婆草作環。置無名指。用部心真言。如前作法成就。乃至持誦千遍。各作本部。次第應知。其腰線法。令童女搓合。以俱遜婆染或欝金染。如前法成就。乃至持誦千遍。於念誦時護摩時及以睡時繫於腰間。能止失精。成就腰線真言曰。唵阿羅阿羅滿馱儞縮訖囉駄囉尼悉馱㗚替莎訶