爾時婆伽梵住極樂世界。與諸大眾宣說妙法。時金剛手菩薩。從座而起偏袒右肩。雙膝著地頂禮觀自在菩薩摩訶薩足。白觀自在菩薩言。聖者住大悲解脫如幻三昧。能除一切有情苦惱。與世出世利益安樂。假使三千大千世界一切眾生。同時有種種苦惱及八難苦。或希望世間出世果報。若能一心稱念觀自在菩薩摩訶薩名號。應時不捨大悲誓願。即現種種隨類之身。能滿眾生一切勝願。亦能護持國界拔濟苦難。亦能攝受養育增長吉祥。亦能遮止囚禁苦形。亦能銷除蠱毒鬼魅及諸惡病。亦能臨陣禁制刀杖。亦能消除水火災難。亦能斷除󰚏禱呪詛。亦能結護方隅地界。唯願聖者哀愍未來一切有情國王男女。若淨信三寶護持佛法。相承王業勿令斷絕。為彼等故說軌儀陀羅尼加持方便。爾時觀自在菩薩摩訶薩。從座而起頂禮佛足。右遶三匝還坐本處。合掌向佛而白佛言。唯願世尊哀愍加持。我有葉衣觀自在菩薩摩訶薩陀羅尼。能除一切有情災禍。疫疾飢儉劫賊刀兵。水旱不調宿曜失序。亦能增長福德國界豐盛人民安樂。我今欲說唯願聽許。佛言善哉善哉隨汝意說。爾時觀自在菩薩。承佛威神而說陀羅尼曰。曩謨囉怛曩怛囉夜野曩謨阿弭跢婆野怛他蘖跢夜囉賀帝三藐三沒馱野曩謨阿哩野嚩路枳帝濕嚩囉野󰂛地薩怛嚩野摩訶薩怛嚩野摩賀迦嚕抳迦野曩謨摩賀娑他麼鉢囉跛跢野󰂛地薩怛嚩野摩賀薩怛嚩野摩賀迦魯抳迦野嚩麼寧怛鑁曩麼寫弭怛鑁曩麼寫弭嚩麼寧妣舍止鉢囉拏捨嚩哩鉢囉拏捨嚩哩妣舍止婆誐嚩底跛捨跛囉輸播捨馱哩抳夜𩕳迦𩕳質婆夜𩕳聿答跛儞也麼曩𩕳聿答跛撚帝夜迦室質儞多庾夜迦室質怛麼哩庾夜迦室質摩賀麼哩庾曳計質弩鉢捺囉嚩曳計質弩播夜娑曳計質捺地野婆嚩曳計質弩跛薩虐塢跛薩誐三滿馱嚩嗢鉢撚帝薩嚩𩕳跢𩕳薩嚩娑嚲薩吠帝嚩攞多噎武鉢撚帝曩半旎多娑多娜𡩋曩薩底曳薩底也嚩計曩惹惹惹惹曀鼻室止半旎跢地瑟恥帶漫怛囉鉢乃麼麼薩嚩薩怛縛難者囉迦愴矩嚕麌不井矩嚕跛哩怛囉喃矩嚕跛哩󰋲囉怛矩嚕跛哩播攞曩矩嚕扇井矩嚕娑嚕娑底野野曩矩嚕難拏跛哩賀𠻴矩嚕設娑怛囉跛哩賀𠻴矩嚕尾灑怒灑南矩嚕尾灑曩捨曩矩嚕枲麼滿蕩矩嚕馱囉抳滿蕩左矩嚕怛儞也他阿密哩帝阿蜜哩姤納婆吠阿濕嚩娑黨霓麼麼囉麼麼囉捨麼鉢囉捨麼覩奴尾覩奴覩黎覩母黎娑嚩賀心真言曰。唵鉢囉拏捨嚩哩吽發吒時觀自在菩薩。說此陀羅尼已。白佛言世尊。若善男子善女人。誦此陀羅尼一遍。即護自身。若誦兩遍即護伴侶。若誦三遍能護一家。若誦四遍護一聚落。若誦五遍護一國界。若國內疫病流行。應取白㲲闊一肘半長二肘。先令畫人潔淨齋戒。以瞿摩夷汁和少青碌。以香膠和。勿用皮膠。取鬼宿日。畫葉衣觀自在菩薩像。其像作天女形。首戴寶冠冠有無量壽佛。瓔珞環釧莊嚴其身。身有圓光火焰圍遶。像有四臂右第一手當心持吉祥菓。第二手作施願手。左第一手持鉞斧。第二手持羂索。坐蓮華上。畫像成已懸於竿上。令一人執持。執竿之人無間斷誦葉衣觀自在菩薩陀羅尼。聲鼓鳴磬。所擊之杖用樀枳王真言。加持二十一遍方乃擊之。真言曰。唵樀枳吽弱又令二人誦讚。一人誦吉慶讚。一人誦吉祥讚。令知法弟子三五人。一人持香爐燒安悉香。其香以葉衣觀自在菩薩心真言。加持一百八遍。然後取燒香煙勿令斷絕。一人持賢瓶。滿盛香水插華菓樹枝。令持瓶人在前先行引像。二人吹䗍。引入王宮有旋一匝。南門而出復從東。入却遶城內坊市一匝。便城南門出。城南門外置一大水瓶。於中置種種飲食雜菓及󰉓。阿闍梨誦妙色身如來真言加持七遍。然後誦葉衣觀自在菩薩陀羅尼七遍。於真言句中。稱國王名號加持。願國王界無諸災難。然後於路側曠野。棄擲水瓶令破。作是告言。閻魔界中行病鬼等。汝等受領此飲食。復道而歸。於諸有情起大慈心。令此國界無諸災難。又法欲求長壽無病者。隨意大小。㲲上畫葉衣觀自在菩薩像。於施願手下。畫彼男女。其像置道場中。每日香華飲食旋繞供養發願。常得加持滿其所願。又法若國王男女難長難養。或短壽疾病纏眠寢食不安。皆由宿業因緣生惡宿直。或數被五曜陵逼本宿。令身不安。則於所居之處。用牛黃或紙或素。上書二十八大藥叉將真言。帖四壁上。先於東方壁上。帖四大藥叉將真言。從東北角起首。所謂第一藥叉將真言曰。唵儞囉伽吒抧吽弱娑嚩訶第二藥叉將真言曰。唵蘇寗怛囉吒抧吽弱娑嚩訶第三藥叉將真言曰。唵布囉拏迦吒抧吽弱娑嚩訶第四藥叉將真言曰。唵迦比攞吒抧吽弱娑嚩訶次於南方壁上。貼四大藥叉將真言。第一藥叉將真言曰。唵僧伽吒抧吽弱娑嚩訶第二藥叉將真言曰。唵塢波僧伽吒抧吽弱娑嚩訶第三藥叉將真言曰。唵啇企羅吒抧吽弱娑嚩訶第四藥叉將真言曰。唵難娜吒抧吽弱娑嚩訶次於西方壁上。帖四大藥叉將真言。第一藥叉將真言曰。唵訶哩吒抧吽弱娑嚩訶第二藥叉將真言曰。唵訶哩計奢吒抧吽弱娑嚩訶第三藥叉將真言曰。唵鉢囉僕吒抧吽弱娑嚩訶第四藥叉將真言曰。唵迦比羅吒抧吽弱娑嚩訶次於北方壁上。帖四大藥叉將真言。第一藥叉將真言曰。唵馱邏拏吒抧吽弱娑嚩訶第二藥叉將真言曰。唵馱邏難那吒抧吽弱娑嚩訶第三藥叉將真言曰。唵塢儞庾誐跛羅吒抧吽弱娑嚩訶第四藥叉將真言曰。唵尾灑弩吒抧吽弱娑嚩訶次於東北隅。帖一大藥叉將真言曰。唵半支迦吒抧吽弱娑嚩訶次於東南隅。帖一大藥叉將真言曰。唵半左羅巘拏吒抧吽弱娑嚩訶次於西南隅。帖一大藥叉將真言曰。唵娑跢儗哩吒抧吽弱娑嚩訶次於西北隅。帖一大藥叉將真言曰。唵害麼嚩多吒抧吽弱娑嚩訶次於下方足不踏處石上。鐫四大藥叉將真言。置於四方地下。東方地下一大藥叉將真言曰。唵步莫吒抧吽弱娑嚩訶南方地下一大藥叉將真言曰。唵蘇步莫吒抧吽弱娑嚩訶西方地下一大藥叉將真言曰。唵迦羅吒抧吽弱娑嚩訶北方地下一大藥叉將真言曰。唵塢波迦羅吒抧吽弱娑嚩訶次於上方四隅舍上。各帖一大藥叉將真言。東北隅舍上一大藥叉將真言曰。唵蘇哩也吒抧吽弱娑嚩訶東南隅舍上一大藥叉將真言曰。唵阿銀儞吒抧吽弱娑嚩訶西南隅舍上一大藥叉將真言曰。唵蘇摩吒抧吽弱娑嚩訶西北隅舍上一大藥叉將真言曰。唵嚩庾吒抧吽弱娑嚩訶帖真言已。於二十八大藥叉將位。各各以香塗一小壇。壇上燒香雜華。飲食燈燭閼伽虔誠啟告。唯願二十八大藥叉將并諸眷屬。各住本方護持守護某甲令除災禍不祥疾病夭壽。獲得色力增長聰慧。威肅端嚴具足。易養易長壽命長遠。作是加持已。二十八大藥叉將不敢違越諸佛。如觀自在菩薩及金剛手菩薩教勅。晝夜擁護臥安覺安獲大威德。若有國王作此法者。其王境內災疾消滅。國土安寧人民歡樂。又法應畫本生宿直。每月供養。若作如是法者。惡宿直轉成吉祥。以白檀香刻作葉衣觀自在菩薩像。并於樺皮上書此真言。共帶。若作此法取鬼宿直日受灌頂。其灌頂瓶以繒繫項。滿盛香水。水中著七寶及五種藥。所謂娑訶者囉等。娑訶泥嚩。建吒迦哩。勿哩訶底。儗哩羯囉拏。及五種子諸香等。以葉衣觀自在陀羅尼。加持一百八遍。以用灌頂洗諸障難。灌頂已。取一瓦椀盛種種飲食。彼男女頭上遶三匝。令一知法遠送擲破。即結線索。以葉衣真言加持繫其頭上。若作如是法。身上疾病鬼魅󰚏禱。執曜淩逼本命宿所皆悉殄滅。又法若人疫病。取舍彌木燃火然後酥護摩。人髮人骨投一百八遍於火中燒。七日已來每日供養。葉衣觀自在菩薩。護摩之時。稱彼國城名聚落名村坊名。一切災難悉皆除滅。如是象疫馬疫牛疫水牛疫。各取本類骨本毛。作護摩七日七夜亦皆災滅。又法取一瓶滿盛香水。誦真言加持一百八遍以水淋彼畜。一切疫病悉皆消滅。又法若人頭痛。取有香氣華加持一百八遍。令鼻嗅即得除愈。又法若人患鬼。魅取粳米粉。担作彼魅形。以鑌刀誦段段截之。七日護摩即得除差。又法若人患瘧。若一日二日三日。乃至七日或長時。患瘧用牛黃書此真言。戴即得除差。又法或嬰孩鬼魅。書此真言帶則得除愈。又法劫賊侵奪坊市村邑。或欲遠遊路畏劫盜取佉陀羅木末。護摩誦真言一百八遍。所去之處無諸障難。又法若虫食苗稼。取砂以真言加持一百八遍。散於田中虫自遠去五穀豐熟。