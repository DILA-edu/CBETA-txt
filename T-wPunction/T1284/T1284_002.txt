復次曼拏羅內所用供獻之物。須具二十件。每日三時供獻。辰時供物。午時酉時不得再用。須別換新者。若誦者力所不及。許納價直迴贖。於第二時第三時再將供獻。每日三時皆然。直候得壇法。所求成就日。速納前件一切價直。若供獻時。即結幢印誦幢真言曰。囉怛曩婆捺囉曩帝覩瑟也迦羅娑特嚩惹必里焰特嚩惹布惹迦娑嚩賀復說衣物儀則。以無蟲匹帛造白衣二對。於衣上畫金彩莊嚴塔相。作如是言我今獻衣物。即以兩手大指各捻頭指屈如環。兩環相鉤。餘指磔開作衣物印。復誦衣物真言七遍。真言曰。囉怛曩婆捺囉曩帝地里地里摩賀三母捺覽麼囉馱娑嚩賀復說扇儀則。用無蟲匹帛作扇。其扇白色制度合儀。扇柄端直以金寶莊畫二柄。作如是言我今獻扇。即以左手屈小指於掌內。竪臂搖手作扇印。復誦扇真言七遍真言曰。囉怛曩婆捺囉曩帝吠覽婆嚩喻馱囉迦迦羅娑嚩賀復說拂儀則。作白拂如法莊畫拂柄。用拂真言加持七遍。然後於東北方安置曩婆夜叉王。北方安毘沙門。西北方安摩賀曩婆。次安阿嚕尼所大力夜叉王。次安鉢捺摩護努護努迦。及酥細拏贊捺嚩昝婆句謨吒迦囉訖哆𡁠麼摩護捺囉。次安尾布羅左夜叉女。此夜叉女最上端嚴。次安尾布覽左贊捺隣輸摩呬摩呬誐挽左酥路左曩左鉢納摩娑囉酥部嚕嚩尾左夜叉尼摩賀麼曳酥枳細左嚩曩麼羅左必里濕嚩梨捺嚕摩麼黎迦左薩里嚩迦摩頗羅鉢羅那及摩努惹嚩迦摩嚕閉酥嚕哆嚩吉也酥㮈里舍儞摩護誐囉唧帝尾契也哆等二十。或一百依次第安置於外方位。因陀羅等賢聖前。作金剛網輪槍杖螺羂索幢三股叉。及於東門安戟金剛焰等。如是可及百種已上。以摩羅帝花摩梨迦花。裛五色粉。獻塗香燒沈香。誦心真言請召寶藏神及諸賢聖。誦本真言請召夜叉女。次獻花鬘摩羅帝花殊妙蓮花。優鉢羅花迦難麼花。俱魯嚩花及緊輸迦花。一切賢聖依次第獻。以紫礦安悉香龍腦香白檀香同作護摩。於寶藏賢聖前。置種種花種種供養之物。或聞大惡聲如得破壞。此是祥瑞不得恐怖。所求之事決定成就。當得寶藏神與大富貴。此則曼拏羅儀則。及所誦真言。唵惹敢婆羅惹隣捺羅野娑嚩賀阿地鉢帝摩賀夜叉囉惹地摩呬擔努夜叉鉢囉冒捺夜夜叉娑尾怛里唵夜乞叉娑嚩賀次心真言。阿南哆鉢捺摩野娑嚩賀夜乞叉尾儞也野娑嚩賀次蓮華藏真言。阿喃哆商佉野娑嚩賀次螺藏真言。囉惹哆曩婆野馱曩地鉢哆曳娑嚩賀酥曩婆野馱曩地鉢哆曳娑嚩賀摩尼曩婆野馱曩地鉢哆曳娑嚩賀囉怛曩曩婆野馱曩地鉢哆曳娑嚩賀酥曩婆野馱曩地鉢哆曳娑嚩賀暗沒曩婆野馱曩地鉢哆曳娑嚩賀儞羅曩婆野馱曩地鉢哆曳娑嚩賀吠室囉摩拏野馱曩地鉢哆曳娑嚩賀摩賀曩婆野馱曩地鉢哆曳娑嚩賀賀囉賀囉惹敢婆迦吽𠷑吒娑嚩賀惹敢婆迦野羼捺囉曳娑嚩賀護嚕護嚕喃曩酥史拏野娑嚩賀賀囉賀囉贊捺囉細曩野娑嚩賀惹敢婆曩野娑嚩賀摩護捺囉野娑嚩賀尾摩羅尾摩羅捺里舍儞娑嚩賀尾摩羅尾摩隷尾舍羅曩野儞󰂛馱野娑嚩賀贊捺覽輸摩儞數布即以帝數布即以帝贊捺里贊捺囉摩帝娑嚩賀贊捺覽輸摩帝娑嚩賀阿嚩賀儞酥路左儞也鉢捺彌娑嚩賀鉢捺摩娑囉酥部嚕摩努囉彌娑嚩賀酥部嚕酥部嚕嚩護鉢囉怛也曳娑嚩賀嚩呬尾摩隷波致謨致娑嚩賀摩賀彌佉酥吉舍摩隷酥吉舍摩隷吉舍嚩囉尼娑嚩賀曩嚩摩隷儞娑嚩賀烏骨底瑟姹布室左隷娑嚩賀捺嚕摩麼隷迦頗隷捺嚕摩枳隷枳隷娑嚩賀迦摩摩隷尾羅細儞娑嚩賀薩里嚩誐囉賀摩努惹味嚩誐嚩帝娑嚩賀迦摩嚕閉婆尾儞娑嚩賀酥嚕哆嚩吉也緊迦哩娑嚩賀酥捺里舍儞迦彌儞娑嚩賀摩護誐里婆野迦里娑嚩賀印捺囉野禰嚩地鉢哆曳娑嚩賀阿誐曩曳賀尾也地鉢哆曳娑嚩賀夜摩野必里哆地鉢哆曳娑嚩賀此等真言。能令一切天龍夜叉乾闥婆阿脩羅迦樓羅緊那羅摩睺羅伽必里哆毘舍左人非人等恭敬讚歎皆大歡喜。又此真言利益一切眾生如如意寶如彼賢瓶如彼劫樹。諸有所求皆得成就。我今說此真言之法令彼持誦。若彼不種善根眾生暫聞此法。彼人永不墮於惡趣之難。若有種善根者眾生之類。樂聞書寫受持讀誦。所得功德如佛如來功德無異。若有人受持心真言者。是人得入阿毘跋致。不久當成阿耨多羅三藐三菩提。永離惡道。是人不貧不老無病無苦。種種之事俱得圓滿。復得一切有情愛樂尊重恭敬供養。我今略說持此真言所獲功德。假使一切賢聖及天龍夜叉乾闥婆阿脩羅迦樓羅緊那羅等。不能知此功德之量。說不能盡。如是我等及彼諸佛如來應供正等正覺。說此真言功德亦不能盡。何況菩薩摩訶薩聲聞辟支佛及諸天人。知此功德之量而說盡耶。如來一切智智功德無邊。此大力寶藏神所有功德。亦復如是。此真言王一切如來真實之心。能為一切世間主宰。救諸眾生惡心者。調伏眾生苦惱者。而能出生一切智慧。若求寶藏神。當於如來右邊畫神像。白色手執拂子儀相圓滿。神像右邊畫金剛手菩薩。如青優鉢羅花色。以真珠莊嚴儀相圓滿。菩薩前畫夜叉大悲寶賢子。如清水色身相圓滿。面帶善顏手執毘惹布羅果藏。著黃衣服大頭冠破損座垂左足。如是誦人從頭至足。一一觀察儀軌具足。如是正觀經一洛叉時。起心別作供養觀行。想於水中所生諸花。陸地諸花種種好香。一切珍寶殊妙衣服。及飲食燈鬘等而用供獻。得一切願圓滿。如是專心觀想已。誦人復自白言。我依三寶儀則信受奉行。然後依天龍儀則作護摩法。觀想寶賢大將。執持火來著護摩爐內。滿賢大將爐中燃火。獲財大將作清淨法。多聞大將鋪吉祥草座。如來儀則觀想成就。次想頭真言燃火。口真言請召。足真言作擁護求於成就。即作護摩滿。手擲三度。誦真言曰。阿誐曩曳娑嚩賀即結吉祥等印。以二手作合掌。中間安置賢聖。觀想誦真言。經須臾之間如風吹火。觀想前所說乳汁作護摩一洛叉先獻八大明王作護摩一洛叉。次獻寶賢大明王。別作護摩一洛叉得大富貴。二洛叉得子孫興盛。三洛叉有大罪之者。亦得成就之法。如是儀則專心恒作。次以水作護摩。用花裛水。以香水一千合作護摩獻寶藏神。恒令得財恒獲快樂。復作一千護摩得增長法。依如是儀則。如前觀想作護摩滿。獻三合水家得增長。若作護摩五洛叉。能令㡧像隱身及令伏藏出現。受用無盡獲最上快樂。復作足真言口真言等。令一切所求之事成就。能禁怨家得過魔界永離深苦。行住坐臥所受福德與天帝釋等。其法如是。