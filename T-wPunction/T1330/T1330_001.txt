爾時囉嚩拏。觀於世間一切小兒。從其初生至十二歲。並在幼稚癡騃之位。神氣未足鬼魅得便。有十二曜母鬼遊行世間。於晝夜分常伺其便。或因眠睡或獨行坐。於此之際現作種種差異之相。驚怖小兒令其失常。噏取精氣。因成疾病遂至殤夭。我見是事深所哀愍。我今為說十二曜母鬼。執魅小兒年月時分所患疾狀。及說大明救療之法。乃至作法出生祭祀儀則。若復有人聞我所說。有疾患者時持明人。依於我法而作救療發至誠者。定獲輕𭙬安樂吉祥。十二曜母鬼名者所謂摩怛哩難那蘇難那哩嚩帝目佉曼尼迦尾拏隷設俱儞布多曩輸瑟迦阿哩也迦染婆迦必隷氷砌迦塞健馱。如是等十二曜母鬼。執魅小兒為求祭祀。我今各各說其執魅相狀。若復小兒於初生日初生月初生年被執魅者。是摩怛哩難那母鬼所執。其小兒先患寒熱。身體瘦弱漸漸乾枯。心神荒亂身常顫掉。啼哭不食者。持明人於二河岸取土。作患小兒像。於四方曼拏羅內。面西安小兒像。復於曼拏羅設種種香華。及白色飲食乃至酒肉等。復設七座幢燃七盞燈。復用白芥子野狐糞猫兒糞安悉香蛇皮。以如是等藥用黃牛酥。同和為香燒薰小兒。復用𦱔麻油麻荊子。或用葉及蓽茇羅樹葉嚩囉迦藥。如是五藥以水煎之沐浴小兒。即誦大明。加持如上曼拏羅中祭食及種種物。誦大明曰。唵曩謨囉嚩拏野怛賴路枳也尾捺囉鉢拏野賀曩嚩日哩拏沒囉憾摩難儞曩摩哩迦嚕閉拏摩怛哩難那嚩囉嚩囉輸瑟迦輸瑟迦捫左捫左俱摩囉崗娑嚩賀如是誦大明加持已出於城外。以日中時面東。祭摩怛哩難那母鬼。所有祭食香華等物隨處棄擲。所患小兒速得除瘥。復次小兒於初生後。第二日第二月第二年得患者。是蘇難那母鬼所執。其小兒先患寒熱作荒亂相。合眼不食手足畜搦腹內疼痛吐逆喘息者。持明人當用米粉一斗。作病小兒像面西。安曼拏羅中。復於曼拏羅設種種上妙香華飲食及酒肉等。復用白色幢四座燃燈四盞。復用安悉香蒜蛇皮白芥子猫兒糞酥。同和為香燒薰小兒。又同前用五藥水沐浴小兒。即誦大明。加持如上曼拏羅中祭食及種種物即說大明曰。唵曩謨囉嚩拏野怛賴路枳也尾捺囉波拏野贊捺囉賀娑馱哩尼入嚩㘑多賀娑多野賀曩賀曩那賀那賀怛哩輸隷曩努瑟吒屹囉賀儞訖哩多野儞訖哩多野祖沙野祖沙野賀曩賀曩蘇難那捫左捫左俱摩囉崗娑嚩賀如是誦大明加持已出於城外。以戌時面西。祭蘇難那母鬼。所有祭食香華等物隨處棄之。所患小兒速得除瘥。復次小兒於初生後。第三日第三月第三年得患者。是哩嚩帝母鬼所執。其小兒忽然驚悸。叫呼啼哭身體疼痛。寒熱無恒頭面顫動。顧視自身漸漸羸弱。不思飲食以至枯瘦者。持明人當用種種上味肉食及生肉生魚酒等。設紅色憧八座燃燈八盞。復用尾螺樹葉安息香蛇皮蒜猫兒糞白芥子等。用酥同和燒薰小兒。及同前五藥煎以水。沐浴小兒即誦大明。加持如上曼拏羅中祭食及種種物。即說大明曰。唵曩謨囉嚩拏野捺舍嚩那曩贊捺囉賀娑野鉢囉入嚩㘑多賀娑多野賀曩賀曩那賀那賀摩哩那野摩哩那野努瑟吒屹囉㰠謨吒野謨吒野娑嚩賀如是誦大明加持已出於城外。以戌時面向北。祭哩嚩帝母鬼。所有祭食種種物等隨處棄之。所患小兒速得除瘥。復次小兒於初生後。第四日第四月第四年得患者。是目佉曼尼迦母鬼所執。其小兒先患寒熱。欬瘶吐逆身顫垂頭。啼哭手搔兩目顧視人面。不思飲食饒大小便者。持明人當於河兩岸取土。作病小兒像。面西安曼拏羅內。復設種種香華。及生熟肉食并酒果等。又用紅色幢四座燃四盞燈。復用兜羅子蛇皮猫兒糞牛角虎爪白芥子等。同和為香燒薰小兒。復用同前五藥水沐浴小兒。即誦大明。加持如上曼拏羅中祭食及種種物。即說大明曰。唵曩謨沒囉憾摩尾鉢努摩呬濕嚩囉塞剛那虎多設曩目佉曼尼迦賀曩賀曩摩哩那野摩哩那野儞訖哩多野儞訖哩多野佉呬佉呬婆誐嚩帝目佉曼尼迦娑嚩賀如是誦大明加持已出於城外。用戌時面向南。祭目佉曼尼迦母鬼。所有祭食種種物等隨處棄之。所患小兒速得除瘥。復次小兒初生後。第五日第五月第五年得患者。是尾拏㘑迦母鬼所執。其小兒先患心神恍惚。多發瞋怒。寒熱不恒欬瘶吐逆。身忽生瘡如水泡相。眼視虛空不思飲食。漸漸羸瘦腹陷不現者。持明之人當造白色飲食及酒肉等。設白色幢五座燃燈五盞并種種香華等。復用安息香蒜蛇皮猫兒糞白芥子等。用酥同和。為香燒熏小兒。復用同前五藥水沐浴小兒。即誦大明。加持如上曼拏羅中祭食及種種物。即說大明曰。唵曩謨囉嚩拏野怛賴路迦也尾捺囉波拏野尾拏㘑迦尾拏㘑迦謨乞叉野謨乞叉野賀曩賀曩贊捺囉賀細曩捫左捫左尾拏㘑迦娑嚩賀如是誦大明加持已出城外。於日中時面西。祭尾拏㘑迦母鬼。所有祭食種種等物隨處棄之。所患小兒速得除瘥。復次小兒初生後。第六日第六月第六年得患者。是設俱儞母鬼所執。其小兒先患寒熱或笑或啼。身體顫動而有穢氣。不思飲食漸漸羸瘦者。持明人用米粉一斗。作病小兒像。面西安曼拏羅中。復設種種香華飲食酒肉及乳粥等。復設白色幢四座燃燈四盞。復用安息香蒜蛇皮猫兒糞白芥子酥。同和為香燒熏小兒。復用同前五藥水沐浴小兒。即誦大明。加持如上曼拏羅中祭食及種種物。即說大明曰。唵曩謨婆誐嚩帝囉嚩拏野朗俱濕嚩囉野必哩多尾捺囉鉢拏野嚩日哩拏賀曩賀曩設俱儞捫左捫左俱摩囉崗娑嚩賀如是誦大明加持已出於城外。於戌時面向南。祭設俱儞母鬼。所有祭食種種物等隨處棄之。所患小兒速得除瘥。復次小兒初生後。第七日第七月第七年得患者。是布多那母鬼所執。其小兒先患寒熱身體疼痛。多大小便常拳二手。不思飲食漸漸羸瘦者。持明人用吉祥草作病小兒像。面西安曼拏羅中。復用種種紅色華及造紅色飲食酒肉等。復設白色幢八座燃燈八盞。復用安息香蛇皮屍髮虎爪𩕳摩樹葉猫兒糞白芥子酥。同和為香燒熏小兒。復同前用五藥水沐浴小兒。即誦大明。加持如上曼拏羅中祭食及種種物。即說大明曰。唵曩謨婆誐嚩帝囉嚩拏野朗俱濕嚩囉野必哩多尾捺囉鉢拏野俱摩囉屹囉賀儞訖哩覩賀曩賀曩祖蘭拏祖蘭拏娑嚩賀如是誦大明加持已出於城外。以戌時面向西方。祭布多那母鬼。所有祭食種種物等隨處棄之。所患小兒速得除瘥。復次小兒初生後。第八日第八月第八年得患者。是輸瑟迦母鬼所執。其小兒先患寒熱。作荒亂相身體疼痛。眼不見物垂頭無力。身出穢氣不思飲食者。時持明人用米粉一斗。作黑羖羊一頭。以頭向西安曼拏羅內。復用香華乳粥上味飲食及酒肉等。復設白色幢五座燃燈五盞。復用安息香娑惹囉娑蛇皮蒜白芥子猫兒糞酥等。同和為香燒熏小兒。復用同前五藥水沐浴小兒。即誦大明。加持如上曼拏羅中祭食及種種物。即說大明曰。唵曩謨囉嚩拏野怛賴路迦也尾捺囉鉢拏野入嚩羅入嚩羅鉢囉入囉羅鉢囉入嚩羅賀曩賀曩吽癹吒娑嚩賀如是誦大明加持已出於城外。於戌時面向南方。祭輸瑟迦母鬼。所有祭食種種物等隨處棄之。所患小兒速得除瘥。復次小兒初生後。第九日第九月第九年得患者。是阿哩也迦母鬼所執。其小兒先患寒熱。身顫啼哭遍身疼痛。口吐涎沫吐逆不止。或垂頭頸或目返視。不思飲食者。持明人用米粉一斗。作白色羖羊一頭。用白色香塗羊。以頭向西安曼拏羅內。復設種種香華上味飲食酒肉等。復設白色幢四座燃燈四盞。復用蛇皮為香燒熏小兒。復用同前五藥水沐浴小兒。即誦大明。加持如上曼拏羅中祭食及種種物。即說大明曰。唵曩謨朗迦地鉢多曳朗罽濕嚩囉野賀曩賀曩鉢左鉢左吽吽癹吒娑嚩賀如是誦大明加持已出於城外。以戌時面向北方。祭阿哩也迦母鬼。所有祭食種種物等隨處棄之。所患小兒速得除瘥。復次小兒初生後。第十日第十月第十年得患者。是染婆迦母鬼所執。其小兒先患寒熱。忽作惡聲吐逆不止。多大小便。饒患眼目及患牙齒。不思飲食者。時持明人取河兩岸土作小兒像。用牛黃塗像。面西安曼拏羅中。復設種種香華及上味飲食酒肉等。復用安息香雞翅牛角蛇皮人骨猫兒糞白芥子酥。同和為香燒熏小兒。復用同前五藥水沐浴小兒。即誦大明。加持如上曼拏羅中祭食及種種物。即說大明曰。唵曩謨婆誐嚩帝嚩酥儞嚩野囉摩拏毘摩嚕播野賀曩賀曩牛癹吒娑嚩賀如是誦大明加持已出於城外。以戌時面向南方。祭染婆迦母鬼。所有祭食種種物等隨處棄之。所患小兒速得除瘥。復次小兒初生後。第十一日第十一月第十一年得患者。是氷砌迦母鬼所執。其小兒先患寒熱。身體顫動指節疼痛。啼哭吐逆不思飲食。仰視虛空漸漸羸瘦者。時持明人當用黑豆粉一斗作患小兒像。用赤檀香塗已面西安曼拏羅內。復以種種香華飲食及酒肉等。布作二十五分。設二十五幢燒二十五燈。復用鴿糞鴿鴒翅人髮羖羊角猫兒糞白芥子以酥。同和為香燒熏小兒。復用同前五藥水沐浴小兒。即誦大明。加持如上曼拏羅中祭食及種種物。即說大明曰。唵曩謨婆誐嚩帝囉嚩拏野贊捺囉賀娑嚩也屹囉賀娑多野入嚩羅入嚩羅鉢囉入嚩羅鉢囉入嚩羅賀曩賀曩努瑟吒屹哩賀娑嚩賀如是誦大明加持已出於城外。以戌時面向西方。祭氷砌迦母鬼。所有祭食種種物等隨處棄之。所患小兒速得除瘥。復次小兒初生後。第十二日第十二月第十二年得患者。是塞健馱母鬼所執。其小兒先患寒熱。瞋目視人又如期剋人相畜搦手足及畜腹肚。漸漸羸瘦。不思飲食者。持明人用大麥麫作小兒像。面西安曼拏羅內。復以種種香華及上味飲食酒肉等。并設紅色幢八座燃燈四盞。復用牛角白芥子安息香蒜蛇皮猫兒糞酥等。同和為香燒熏小兒。復用同前五藥水沐浴小兒。即誦大明。加持如上曼拏羅中祭食及種種物。即說大明曰。唵曩謨囉嚩拏野怛哩布囉尾曩舍曩野能瑟吒囉怛迦囉羅婆酥囉野贊捺囉賀細曩賀曩賀曩摩哩那摩哩那難尼曩尾捺囉鉢野尾捺囉鉢野塞健馱捫左捫左俱摩囉崗吽吽癹吒癹吒娑嚩賀如是誦大明加持已出於城外。以戌時從於東方旋轉四方。祭塞健馱母鬼。所有祭食及種種物等隨處棄之。所患小兒速得除瘥。爾時羅嚩拏。說是救療小兒疾病經已。歡喜而退。