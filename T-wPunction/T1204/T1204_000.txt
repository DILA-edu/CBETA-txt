金剛手言。一切眾生意想不同。或順或逆。是故如來現慈怒身。隨作利益。解云。諸佛大悲愍眾生故。即於順者以順而勸。若於逆者以逆而制也。一佛住忿怒三昧。時十方諸佛同共入忿怒瞋三昧。豈毘盧遮那於無相中示現明王。時諸佛菩薩更不現忿怒身哉。是故四方如來。現教令身降伏眾魔。雖然猶不親隨逐。所以本誓不同。或降三世菩薩。降伏天魔及三世貪瞋癡。或軍荼利菩薩調伏常隨魔。謂毘那夜迦。及人魔或焰魔特迦。降伏龍魔及諸怨敵。或金剛夜叉。調伏鬼魔及無智者。如是種種不可具說。不動明王恒隨行者。若天若毘那夜迦。若龍若鬼。所作障礙一時消滅。然諸佛菩薩。若同住一三昧者。可有隨不動弘誓之使者。爰有三藏不空能達明道。即披見祕藏要文。有不動明王一字心密語。即以八字而嚴一字。其八字者即歸命句也。􈁅唅字為本尊。若爾寧上八字無其形哉。所以者何。􄖩那􄗰莫等八字。一一皆歸敬於􈁅唅之一字。是故從其八字出生歸敬使者。圍繞於􈁅唅之本尊。所以有八大童子。一慧光菩薩。二慧喜菩薩。三阿耨達菩薩。四指德菩薩。五烏俱婆誐。六清淨比丘。七矜羯羅。八制吒迦。是等使者四智四波羅蜜。為親隨順大日教令故。顯現此形圍繞聖無動尊也。各別真言中顯示其義。解云。東方金剛部。即菩提心門。以日光為喻。所以出生使者名慧光。南方寶部即福德門。所以出生使者名慧喜。以福智二嚴為喜故。西方蓮華部即智慧門。所以出現使者名阿耨達。此云無熱。表蓮華生池水而清淨無垢故。北方羯磨部即精進門。所以出生使者名指德也。今此部指前三部德。即依精進能得果故。所以名指德金剛波羅蜜即菩提心行。所以出現。使者名烏俱婆誐。此云超越住世也。寶波羅蜜福德心行。所以出生使者名清淨比丘。表比丘能守護法寶故。法波羅蜜慈悲心行。所以出現使者名矜羯羅。此云隨順。業波羅蜜即方便心行。所以出生使者名制多迦。此云息災也。菩薩方便現瞋形故也。八童子所依說已竟。若行者欲得現當悉地者。行法之中稱彼各名。請乞救護及結印誦呪。即成一切世間殊勝悉地。慧光童子菩薩真言曰。􇩂唵􄙖嚩􄦽日囉二合􄗥摩􄕝帝􈁊入縛二合􄙊攞􄗕菩􄕽地􄑾質􆽕多􄖩曩慧喜菩薩真言曰。􇩂唵􄗽囉􅑈怛曩二合􄗥摩􄕝帝􄙺娑􈃁度􄗥摩􄚩訶􄗥摩􄕍抳􄗰莫阿耨達菩薩真言曰。􇩂唵􄖵鉢􇪯納麼二合􄙺薩􅞣嚩􄕰娜引􄚨賀􄪼鉢囉二合􄙢捨􄗧弭􄖩曩􄗥摩􄚩訶􄕻達􈆺摩􄚦三指德童子菩薩真言曰。􇩂唵􄑀羯􈆺羅摩二合􄗥摩􄚩訶􄙝吠􅝩哩耶􄖵鉢􄙀哩􈁂布􄗽囉􄑀迦􄗯滿烏俱婆誐童子真言曰。􇩂唵􄙖嚩􄦽日囉二合􄙺薩􄽙埵婆􇇳烏􄑄俱􄗙婆􄑘誐􄗥摩􄚩訶􄚥燥􄛌企耶二合􄕗多清淨比丘使者真言曰。􇩂唵􄗥摩􄕍尼􄙘尾􄙫輸􄕻馱􄕻達􈆺摩􄑄俱􄙂嚕􄗽囉􄚴乞叉􄕻達􈆺摩􄙖嚩矜羯囉童子真言曰。􇩂唵􄕻達􈆺嚕麼􈁅矜􄑀羯􄗽囉􄕙底􆵋瑟吒􄦽日囉二合制多迦童子真言曰。􇩂唵􄑀羯􈆺嚕麼􄑾制􄓚吒􄑀迦􆿁吽􈅼吽􄗁發􈁆吒􄕕南次本尊真言曰。􇩂唵􆿅阿􄑼左􄙊囉􄑼贊􆧽拏􈁅唅次說像法。行者點取一清淨靜處。勿令見人及與非人。即行者與工人共清淨著新淨衣。取白㲲或淨版或淨衣。令畫本尊與八大童子。慧光之形。少忿怒著天冠。身白黃色。右手持五智杵。左手蓮上置月輪。袈裟瓔珞種種莊嚴。次慧喜菩薩。形似慈面現微笑相。色如紅蓮。左手持摩尼。右手持三股鉤。阿耨達菩薩形如梵王。色如真金頂戴金翅鳥。左手執蓮華。右手持獨股杵。而乘龍王。指德菩薩形如夜叉。色如虛空而有三目著甲冑。左手持輪。右手三叉鉾。烏俱婆誐戴五股冠。現暴惡相身如金色。右手執縛日囉。左手作拳印。清淨比丘剃除首髮。而著法袈裟。於左肩結垂。左手執梵夾。右手當心持五股杵。右肩現露。於腰纏赤裳。其面貌非若非老。目如青蓮。其口上牙於下顯出。次矜羯囉形如十五歲童。著蓮華冠身白肉色。二手合掌。其二大指與頭指間。橫插一股杵。天衣袈裟微妙嚴飾。次制吒迦亦如童子。色如紅蓮頭結五髻左手嚩日囉。右手執金剛棒。瞋心惡性之者故不著袈裟。以天衣纏其頸肩。畫像法說已竟。次說供養法。行者欲陳供養者。先須發菩提心。云何菩提心。謂發救眾生之心。思惟眾生苦惱起拔濟心也。如是發心時。不動明王及八大童子為不請師。從自心出護持行者。應當供養。住於山林寂靜之處。燒香散花持念真言。如是行時。使者現身隨意奉仕。先須禮四方如來發大誓願。即禮東方作是念言。眾生無邊誓願度。是大圓鏡智願也。即菩提心門。菩提心即度眾生心。故發此願作禮者。乃至成佛常得金剛薩埵加持。令菩提心圓滿。次禮南方作是念言。福智無邊誓願集。是平等性智之因也。即福智門。以福智二種資糧利益眾生故。若發此願作此禮者。乃至成佛地地中常得虛空藏菩薩授與灌頂。福智圓滿。次禮西方作是念言。法門無邊誓願學。是願妙觀察智之因也。即智慧門。為大法王故。作是願禮者。乃至成佛當得觀自在菩薩加持。智慧圓滿。次禮北方而作是念言。如來無邊誓願仕。是成所作智之因也。即作業門。於諸佛前作諸事業故。若作是願禮者。乃至成佛當得金剛業菩薩加持。於一切佛世界成就廣大供養業。次禮毘盧遮那如來而作是言。無上菩提誓願證。是法界體性智之因也。證大日普賢位。周遍法界。更利眾生故發此願。時十方諸佛同時證明。讚言善哉。是故一切菩薩聖眾皆共守護。不久當得被無上道。總願既說。餘諸別願隨意應陳。乃至以此善根迴向自他平等利益。兼不食不淨之物。心無憂愁不起貪瞋癡等煩惱。不樂世樂深修禪定。如是行者是世大樂。是眾生師。三摩地現前。速證無上正等菩提。