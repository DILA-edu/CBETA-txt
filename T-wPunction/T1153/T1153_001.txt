如是我聞。一時婆伽梵。住大金剛須彌盧峯樓閣。安住大金剛三摩地。以大金剛莊嚴劫樹。於大金剛池寶蓮花光照。金剛沙而布於地。於大金剛加持。金剛道場天帝釋宮殿。以俱胝那庾多百千莊嚴大金剛師子之座。說法神通處。一切如來神力之所加持。入一切法平等出生薩婆若智。與八十四俱胝那庾多菩薩眾俱。皆是一生補處。於阿耨多羅三藐三菩提得不退轉。皆得大勢。皆悉示現大金剛解脫三摩地佛剎神通。於剎那間隨入一切有情心行。成就種種美妙廣大甚深巧說諸法。辯才無礙得大神通。悉能供養無量佛世界如來。大供養雲海解脫三摩地自在神通。不共覺分道支一切地波羅蜜。善巧四攝慈悲喜捨力遠離清淨心相續中。其名曰。金剛藏菩薩摩訶薩。金剛眼菩薩摩訶薩。金剛身菩薩摩訶薩。金剛慧菩薩摩訶薩。金剛手菩薩摩訶薩。金剛相擊菩薩摩訶薩。金剛那羅延菩薩摩訶薩。金剛遊戲菩薩摩訶薩。金剛積菩薩摩訶薩。金剛髻菩薩摩訶薩。金剛妙菩薩摩訶薩。金剛幢菩薩摩訶薩。如是上首菩薩摩訶薩眾俱。復與大聲聞眾皆大阿羅漢。斷除有結盡一切漏。得善正知心善解脫。悉能現不思議神通力神境通遊戲。皆得大勢於見無著。離一切垢焚燒習氣種。其名曰具壽舍利子。足壽滿慈子。具壽劫賓那。具壽須菩提。具壽迦葉波。具壽大迦葉波。具壽優樓頻螺迦葉波。與如是等上首大聲聞眾俱。復有大自在天子為上首。與無量無邊不可說阿僧祇淨居天子眾俱。復有娑訶世界主大梵天王為上首。與梵眾天子俱。復有蘇夜摩天子化樂天子他化自在天子。及天帝釋各與諸天子以為眷屬俱。復有毘摩質多羅阿蘇羅王。末離阿蘇羅王。令歡喜阿蘇羅王。照曜阿蘇羅王。羅睺阿蘇羅王。如是上首阿蘇羅王。與無量無邊阿蘇羅王以為眷屬俱。復有娑伽羅龍王。德叉迦龍王。嚩蘇枳龍王商佉波羅龍王。羯句吒迦龍王。蓮華龍王。大蓮華龍王。如是等上首龍王。與無量無邊阿僧祇龍王眾俱。復有樹緊那羅王。與無量緊那羅王眷屬俱。復有一切義成就持明仙王。與無量持明仙王眷屬俱。復有五髻乾闥婆王。與無量乾闥婆王眷屬俱。復有金銀蘖路茶王。與無量蘖路茶王眷屬俱。復有多聞藥叉王。寶賢藥叉王。滿賢藥叉王。半支迦藥叉王。與無量無邊藥叉王眷屬俱。復有訶利帝母。與五百子以為眷屬俱復有七護世母天。七大羅剎母。遊虛空七仙天。九執曜天。方隅地天。辯才天女。名與眷屬俱。復有作障者毘那夜迦。并畢隷多。部多。一切皆是大威德者。各與眷屬俱。復有一切山王。一切海王。及護世王水天。并持國天王增長天王惡目天王。持棒羅剎主七風天伊舍那天并及其后。與千俱胝那庾多眷屬俱。復有那羅延天。與眷屬俱。復有捺多迦那麼迦。嚕賀迦。大伽那鉢底。彌瞿羅迦如是等毘那夜迦王。與無量無邊毘那夜迦以為眷屬俱。復有六十遊行諸城堡王與眷屬俱。復有四姊妹女天并兄。以為眷屬俱。復有金剛商羯羅女。與六十四金剛女以為眷屬俱。復有金剛軍童子。蘇摩呼童子。頂行童子。與無量金剛族以為眷屬俱。復有淨信佛法僧。天龍藥叉乾闥婆阿蘇羅蘖路茶。緊那羅摩戶羅伽部多。畢舍遮。阿鉢娑麼囉。嗢摩那娑𠆙娑。呬里迦。烏薩多羅迦并日月天子晨朝天日午天黃昏天中夜天及一切時天。與無量無邊阿僧祇眷屬俱。於是世尊善轉法輪佛事已終。福德智慧究竟圓滿。善攝受一切智大菩提。獲得熾盛地波羅蜜。以三十二大丈夫相莊嚴法身。八十四隨好莊嚴一切支分。一切有情無所觀頂相。超勝一切魔羅。通達一切智智。具足五眼。一切相成就。一切智智成就。一切佛法成就。摧一切魔異論。高顯名稱大雄猛師子吼。壞無明黑闇。以無量無邊阿僧祇百千俱胝那庾多劫之所積集。施戒忍勤勇靜慮般若方便願力智波羅蜜難行苦行。轉得三十二大人相八十四隨好莊嚴。其身坐大寶金剛蓮華藏師子之座。其座以無量金剛寶珠羅網莊嚴。微風搖擊出妙音聲。以無量金剛界安住神足。以無量金剛寶莊嚴。摩竭口吐於赤珠。復含在口。以無量寶嚴飾蓮花蘂。虎珀大虎珀。帝青大帝青。補沙羅伽。莊嚴光網普遍端嚴。以無量金剛寶莊嚴幰蓋柄以無量俱胝那庾多百千劫樹。蔭影莊嚴。其座廣博大如須彌。猶如金山。吉祥熾盛光明莊嚴。照過千日。其地圓滿猶如淨月。令諸有情深所樂見如來之法。如大劫樹其花開敷。所說妙法初中後善。其義深遠其語巧妙。清淨潔白純一無雜。爾時世尊從頂毫相。放大光明其光名曰現一切如來光網。由此光明。普照三千大千世界乃至如恒河沙數佛世界。於彼世界所有如來。於大莊嚴樓閣無量寶莊嚴師子座上說法。并一切菩薩及大聲聞苾芻苾芻尼淨信男淨信女。天龍藥叉乾闥婆阿蘇羅蘖路茶緊那羅摩戶羅伽。悉皆照曜顯現分明。爾時世尊普為一切說伽陀曰。我今說隨求愍念諸有情此大陀羅尼能摧難調者諸極惡重罪若得纔聞此隨求陀羅尼一切罪消滅安樂諸有情解脫一切病大悲眾生故是故世尊說為獲解脫故遠離諸惡趣若入脩羅宮藥叉羅剎宮步多龍鬼神如是諸宮殿隨意悉能入皆用此大明而作於加護鬪戰危險處不被怨沮壞并諸鬼魅等由稱陀羅尼諸魅悉壞滅娑謇嗢未那畢舍拏吉儞猛惡吸精氣常害有情類彼皆悉殄滅由隨求滅德他敵皆滅壞所作劇厭禱呪詛法無效定業不受報不被蠱毒中水火及刀杖雷電與霜雹黑風惡暴雨諸難皆得脫冤敵悉降伏若人持此明或帶於頸臂所求願悉成一切所希願悉皆得如意天王皆加護及諸大龍王菩薩大勤勇緣覺及聲聞一切諸如來明妃大威德悉皆而擁護受持隨求者金剛祕密主護世四天王於彼持誦人晝夜常加護帝釋忉利眾梵王毘紐天及摩醯首羅眾生俱摩羅大黑喜自在一切天母眾及餘諸魔眾苦行威德仙及餘密語天皆悉來擁護持此隨求者大威德菩薩明妃大悲尊勇猛具神力摩摩毘俱胝多羅央俱尸及餘金剛鎖白衣及太白聖摩訶迦離使者金剛使妙索金剛索執輪大力者金剛鬘大明甘露軍吒利無能勝明妃黑耳吉祥天大福威德尊蓮花軍吒利花齒及珠髻金髮賓蘖羅大威德吉祥及電莊嚴天一髻大羅剎及佛地護尊迦波利明女楞伽自在尊及餘多類眾彼等皆擁護由大明在手訶利帝及子半支迦大將商棄尼積齒吉祥及辯才由持此密言晝夜常隨逐若有諸女人持此陀羅尼彼皆悉成就男女在其胎安隱胎增長產生皆安樂一切病悉除諸罪皆消滅福力常具足穀麥及財寶悉皆得增長出言令樂聞所至獲恭敬男子及女人清淨能受持常懷慈悲心拔濟諸有情皆願獲安樂令彼離疾病國王并後宮皆生恭敬心吉祥常熾盛福聚皆增長一切真言法皆悉得成就成入一切壇得成三昧耶如來誠實說惡夢不能侵諸罪悉除滅煩惱及怨敵執曜災禍滅大智自在說能滿他願欲是故我今說大眾咸諦聽曩莫薩嚩怛他誐跢南曩莫曩莫薩嚩沒馱冒地薩多嚩沒馱達摩僧契毘藥唵尾補攞蘖陛尾補攞尾麼黎惹野蘖陛嚩日囉入嚩攞蘖陛誐底誐賀寧誐誐曩尾戍陀寧薩嚩播跛尾戍陀寧唵虞拏嚩底誐誐哩抳儗哩儗哩誐麼哩誐麼哩虐賀虐賀蘖誐哩蘖誐哩誐誐哩誐誐哩儼婆哩儼婆哩誐底誐底誐麼𩕳誐㘑虞嚕虞嚕麌嚕抳佐黎阿佐㘑母佐黎惹曳尾惹曳薩嚩婆野尾誐帝蘖婆三婆囉抳悉哩悉哩弭哩弭哩岐哩岐哩三滿跢迦囉灑抳薩嚩設咄嚕鉢囉末他𩕳囉吃灑囉吃灑麼麼薩嚩薩多嚩難佐尾哩尾哩尾誐跢嚩囉拏婆野曩捨𩕳蘇哩蘇哩唧哩劍麼黎尾麼黎惹曳惹夜嚩奚惹野嚩底婆誐嚩底囉怛曩麼矩吒麼邏駄哩麼護尾尾馱尾唧怛囉吠灑嚕跋馱哩抳婆誐嚩底摩賀尾儞也埿尾囉吃灑囉吃灑麼麼薩嚩薩多嚩難佐三滿跢薩嚩怛囉薩嚩播跛尾戍馱𩕳戶嚕戶嚕諾乞察怛囉麼邏馱哩抳囉吃灑𤚥麼麼阿曩他寫怛囉拏跛囉耶拏寫跛哩謨佐野冥薩嚩耨契毘藥戰尼戰尼讚膩𩕳吠誐嚩底薩嚩訥瑟吒𩕳嚩囉抳設咄嚕博吃叉鉢囉末他𩕳尾惹野嚩呬𩕳戶嚕戶嚕母嚕母嚕祖嚕祖嚕阿欲播攞𩕳蘇囉嚩囉末他𩕳薩嚩泥嚩跢布呲帝地哩地哩三滿跢嚩路枳帝鉢囉陛鉢囉陛蘇鉢囉婆尾󰡊弟薩嚩播跛尾戍馱寧達囉達囉達囉抳囉囉達隷蘇母蘇母嚕嚕佐黎佐攞耶弩瑟鵮布囉野銘阿苫室哩嚩補陀難惹野劍麼黎吃史抳吃史抳嚩囉泥嚩囉能矩勢唵鉢納麼尾󰡊第戌馱野戍馱野舜第跋囉跋囉鼻哩鼻哩步嚕步嚕懵誐攞尾舜第跛尾怛囉穆棄渴儗抳渴儗抳佉囉佉囉入嚩里多始㘑三滿多鉢囉娑哩跢嚩婆悉多󰡊第入嚩攞入嚩攞薩嚩泥嚩誐挐三麼多迦囉灑抳薩底也嚩帝跢囉怛囉哆哩野𤚥曩誐尾𡀔枳帝攞護攞護戶弩戶弩乞史抳乞史抳薩嚩擬囉賀薄乞灑抳氷誐里氷誐里祖母祖母蘇母蘇母祖母佐㘑多囉多囉曩誐尾路枳𩕳跢囉野覩𤚥婆誐嚩底阿瑟吒摩賀婆曳毘藥三悶捺囉娑誐囉鉢哩演擔播跢攞誐誐曩怛囕薩嚩怛囉三滿帝曩儞捨滿第曩嚩日囉鉢囉迦囉嚩日囉播捨滿彈寗曩嚩日囉入嚩羅尾󰡊弟步哩步哩蘖婆嚩底蘖婆尾戍馱𩕳鉤吃史三布囉抳入嚩羅入嚩羅佐羅佐羅入嚩里𩕳鉢囉韈灑覩泥嚩三滿帝曩儞眇娜計曩阿蜜栗多嚩囉灑抳泥嚩跢嚩跢羅抳阿鼻詵者覩銘蘇誐多嚩佐曩密栗多嚩囉嚩補曬囉吃灑灑吃灑麼麼薩嚩薩多嚩難佐薩嚩怛囉薩嚩娜薩嚩婆曳毘藥薩冒鉢捺囉吠毘藥薩冒跛僧霓毘藥薩嚩訥瑟吒婆野鼻怛寫薩嚩迦里迦攞賀尾蘖囉賀尾嚩娜耨薩嚩跛難訥𩕳弭跢瞢誐羅播跛尾曩捨𩕳薩嚩藥吃叉囉吃灑娑曩誐𩕳嚩囉抳薩囉抳娑㘑麼攞麼攞麼攞嚩底惹野惹野惹野覩𤚥薩嚩怛囉薩嚩迦覽悉鈿覩銘噎𤚥摩賀尾捻娑陀野娑陀野薩嚩曼拏攞娑陀𩕳伽多野薩嚩尾覲曩惹野惹野悉遞悉遞蘇悉遞悉地野悉地野沒地野沒地野布囉野布囉野布囉抳布囉抳布囉野銘阿苫薩嚩尾儞也地誐多沒󱶐帝惹愈多哩惹夜嚩底底瑟吒底瑟咤三麼野麼弩播攞野怛他蘖多訖哩乃野舜第弭也嚩路迦野𤚥阿瑟吒鼻摩賀娜嚕拏婆𧜟薩囉薩囉鉢囉薩囉鉢囉薩囉薩嚩嚩囉拏戍陀𩕳三滿跢迦囉曼拏攞尾舜第尾誐帝尾誐帝尾誐多麼攞尾戍陀𩕳乞史抳乞史抳薩嚩播跛尾舜第麼攞尾蘖帝帝惹嚩底嚩日囉嚩底怛󰪯路枳野地瑟恥帝娑嚩賀薩嚩怛他蘖多沒馱毘色訖帝娑嚩賀薩嚩冒地薩多嚩毘色訖帝娑嚩賀薩嚩泥嚩多毘色訖帝娑嚩賀薩嚩怛他誐多訖哩乃夜地瑟恥多紇哩乃曳娑嚩賀薩嚩怛他誐多三麼野悉第娑嚩賀印捺㘑印捺囉嚩底印捺囉弭也嚩路枳帝娑嚩賀沒囉憾銘沒囉憾麼底庾史帝娑嚩賀尾瑟弩曩莫塞訖哩帝娑嚩賀摩係濕嚩囉滿儞多布爾跢曳娑嚩賀嚩日囉陀囉嚩日囉播抳麼攞尾哩野地瑟恥帝娑嚩賀地𠴊多羅瑟吒囉野薩嚩賀尾嚕荼迦野薩嚩賀尾嚕播吃灑野薩嚩賀吠室囉摩拏野薩嚩賀拶咄摩賀囉惹曩莫塞訖哩跢野薩嚩賀焰麼野薩嚩賀焰麼布爾多曩莫塞訖哩跢野薩嚩賀嚩嚕拏野薩嚩賀麼嚕跢野薩嚩賀摩賀麼嚕跢野薩嚩賀阿𭈍曩曳薩嚩賀曩誐尾路枳跢野薩嚩賀泥嚩誐嬭毘藥薩嚩賀曩誐誐嬭毘藥薩嚩賀藥乞灑誐嬭毘藥薩嚩賀囉乞灑娑誐嬭毘藥薩嚩賀彥達嚩薩嬭毘藥娑嚩賀阿蘇囉誐嬭毘藥薩嚩賀誐嚕拏誐嬭毘藥薩嚩賀緊捺囉誐嬭毘藥薩嚩賀麼護囉誐禰毘藥薩嚩賀麼努灑毘藥薩嚩賀阿麼努曬毘藥薩嚩賀薩嚩蘖囉係毘藥薩嚩賀薩嚩步帝毘藥薩嚩賀必哩帝毘藥薩嚩賀比捨際毘藥薩嚩賀阿跛娑麼㘑毘藥薩嚩賀禁畔禰毘藥薩嚩賀唵度嚕度嚕薩嚩賀唵覩嚕覩嚕薩嚩賀唵畝嚕母畝薩嚩賀賀曩賀曩薩嚩設覩嚕喃薩嚩賀娜賀娜賀薩嚩訥瑟吒鉢囉訥瑟吒腩薩嚩賀鉢佐鉢佐薩嚩鉢囉底也剔迦鉢囉底也弭怛囉喃曳麼麼阿呬帝史拏帝釤薩吠衫捨哩囕入嚩攞野訥瑟吒唧哆喃薩嚩賀入嚩里跢野薩嚩賀鉢囉入嚩里跢野薩嚩賀儞鉢多入嚩攞野薩嚩賀三滿多入嚩攞野薩嚩賀麼抳跋捺囉野薩嚩賀布囉拏跛捺囉野薩嚩賀摩賀迦攞野薩嚩賀麼底哩誐拏野薩嚩賀也乞史抳腩薩嚩賀囉吃麼枲腩薩嚩賀阿迦捨麼底哩喃薩嚩賀三畝捺囉嚩枲𩕳腩薩嚩賀囉底哩左囉腩薩嚩賀儞嚩娑拶攞喃薩嚩賀底哩散𠆙拶囉喃薩嚩賀尾攞拶囉喃娑嚩賀阿尾邏拶囉喃薩嚩賀蘖婆賀㘑毘藥娑嚩賀蘖婆散跢囉抳戶嚕戶嚕薩嚩賀唵薩嚩賀薩嚩薩嚩賀僕薩嚩賀步嚩薩嚩賀唵部囉步嚩薩嚩薩縛賀唧徵唧徵薩嚩賀尾徵尾徵薩嚩賀馱囉抳薩嚩賀馱囉抳薩嚩賀阿𭎼𩕳薩嚩賀帝祖嚩補薩嚩賀唧哩唧哩薩嚩賀悉里悉里薩嚩賀沒𠆙沒𠆙薩嚩賀悉𠆙悉𠆙娑嚩賀曼拏攞悉第薩嚩賀曼拏攞滿第薩嚩賀枲麼滿陀𩕳薩嚩賀薩嚩設咄嚕喃漸婆漸婆薩嚩賀娑膽婆野娑膽婆野薩嚩賀親娜親娜薩嚩賀牝娜牝娜薩嚩賀畔惹畔惹薩嚩賀滿馱滿馱薩嚩賀莽賀野莽賀野薩嚩賀麼抳尾舜第薩嚩賀素哩曳素哩曳素哩野尾舜第尾戍馱𩕳娑嚩訶戰涅隷素戰涅㘑布囉拏戰涅㘑薩嚩賀蘖囉儞毘藥薩嚩賀諾吃察底㘑毘藥薩嚩賀始𠯈薩嚩賀扇底薩嚩賀薩嚩娑底也野寧薩嚩賀始鑁羯哩扇底羯哩補瑟置羯哩麼邏末達𩕳薩嚩賀室哩羯哩薩嚩賀室哩野末達𩕳薩嚩賀室哩野入嚩攞𩕳薩嚩賀曩母呰薩嚩賀麼嚕呰薩嚩賀𠯈誐嚩底薩嚩賀唵薩嚩怛他誐多沒哩帝鉢囉嚩囉尾誐多婆曳捨麼野薩嚩銘婆誐嚩底薩嚩播閉毘喻娑嚩娑底婆嚩覩母𩕳母𩕳尾母𩕳左㘑佐攞寧婆野尾誐帝婆野賀囉抳冒地冒地冒馱野冒馱野沒地里沒地里薩嚩怛他誐多紇𠴊乃野足瑟𪘨薩嚩賀唵嚩日囉嚩底嚩日囉鉢囉底瑟恥帝舜第怛他誐多母捺囉地瑟咤曩地瑟恥帝薩嚩賀唵畝𩕳畝𩕳畝𩕳嚩㘑阿鼻詵佐覩𤚥薩嚩怛他蘖多薩嚩尾儞也鼻曬罽摩賀嚩日囉迦嚩佐母捺囉母捺哩帶薩嚩怛他誐多吃𠴊乃夜地瑟恥多嚩日㘑娑嚩賀爾時婆伽梵說此普遍光明清淨熾盛如意寶印心無能勝大明王隨求大陀羅尼已。告大梵等言。大梵若有善男子善女人。若纔聞此陀羅尼者。所有一切罪障悉皆消滅。若能讀誦受持在心。當知是人即是金剛堅固之身。火不能燒刀不能害。毒不能中。大梵云何得知火不能燒。於迦毘羅大城。羅睺羅童子在母胎時。其母釋種女耶輸陀羅。被擲火坑。於是羅睺羅在母胎中。憶念此陀羅尼。其大火坑便自清冷。尋即變成蓮華之池。何以故此陀羅尼是一切如來加持力故。大梵當知以是因緣火不能燒。復次大梵毒不能害者。如善遊城豐才長者子。持誦世天所說密言。以持明力故。鉤召德叉迦龍王。忘不結界護身。其龍瞋怒嚙損。是人受大苦痛命將欲絕。多有諸持明者無能救濟。於其城中有一優婆夷。名曰無垢清淨。常誦持此隨求大明陀羅尼。其優婆夷大悲成就。起悲愍心往詣其所。以此陀羅尼加持。纔經一遍。其毒消滅平復如故。時長者子於無垢清淨所。受此陀羅尼。憶念在心。大梵當知毒不能害。復次大梵筏羅捺斯城有王。名曰梵施。時隣國王有大威力。起四種兵來罰梵施。梵施輔佐白大王言。大王今被他敵奪王城邑。王當令我作何謀計却彼怨敵。是時梵施告群臣言。汝等今者勿生怱遽。我有隨求大明王陀羅尼。由此陀羅尼威力。能摧他敵令如灰燼。時諸群臣即便稽首。白言大王我等臣下曾所未聞。王復告言汝等今者即見效驗。其時梵施即以香水沐浴著新淨衣。依法書寫此陀羅尼。入在於篋安頭髻中。以此大隨求陀羅尼。護身被甲即往入陣。王獨共戰四兵降伏來歸梵施。大梵當知此大隨求無能勝陀羅尼。是一切如來心印之所加持。有大神驗汝當受持當知此陀羅尼等同諸佛。於後末法之時。短命薄福無福不修福者。如斯有情作利益故。大梵此大隨求陀羅尼。依法書寫繫於臂上。及在頸下。當知是人是一切如來之所加持。當知是人等同一切如來身。當知是人是金剛堅固之身。當知是人是一切如來藏身。當知是人是一切如來眼。當知是人是一切如來熾盛光明身。當知是人是不壞甲冑。當知是人能摧一切怨敵。當知是人能燒一切罪障。當知是人能淨地獄趣。大梵云何得知。曾有苾芻心懷淨信。如來制戒有所違犯不與取。現前僧物僧祇眾物四方僧物將入已用。後遇重病受大苦惱。時彼苾芻無救濟者。作大叫聲。則於其處有一婆羅門優婆塞。聞其叫聲即往詣彼病苾芻所。起大悲愍。即為書此隨求大明王陀羅尼。繫於頸下。苦惱皆息。便即命終生無間獄。其苾芻屍殯在塔中。其陀羅尼帶於身上。因其苾芻纔入地獄。諸受罪者所有苦痛。悉得停息咸皆安樂。阿鼻地獄所有猛火。由此陀羅尼威德力故悉皆消滅。是時焰魔卒見是事已。甚大驚怪。具以上事白琰魔王。說伽陀曰。大王今當知此事甚奇特於大危險處苦惱皆休息眾生諸惡業猛火聚消滅鋸解自停止利刀不能割刀樹及劍林屠割等諸苦鑊湯餘地獄苦惱息皆除焰魔是法王以法治有情此因緣非小為我除疑惑時彼焰魔王從無悲獄卒聞如此事已而作如是言此事甚奇特皆由業所感汝往滿足城當觀有何事獄卒受教已於其夜分時至滿足城南見彼苾芻塔乃見於屍上帶此大明王隨求陀羅尼而放大光明其光如火聚天龍及藥叉八部眾圍遶恭敬而供養時彼焰魔卒號為隨求塔爾時焰魔卒還至王所。具以上事白焰魔王。其苾芻承此陀羅尼威力。罪障消滅得生三十三天。因號此天為先身隨求天子。大梵當知此陀羅尼有大威力。汝當受持書寫讀誦依法佩帶。常得遠離一切苦惱一切惡趣。不被電雹傷害云何得知。大梵於形愚末壇城。有一長者名尾麼羅商佉。其家巨富庫藏盈溢。金銀充滿多饒財穀。於是長者身作商主。乘大船舶入海採寶。於大海中遇低彌魚欲壞其船。海中龍王復生瞋怒。起大雷震哮吼掣電雨金剛雹。時諸商人見此雷雹。各懷憂惱生大恐怖。叫呼求救無救濟者。時眾商人前詣商主。悲聲號哭白商主言。仁者當設何計救護我等令離憂怖。爾時商主其心無畏。志性堅固有大智慧。見諸商人恐怖逼迫。而告之言。汝等商人勿怖勿怖生勇健心。我令汝等免斯怖畏。其諸商人心生勇健。復作是言。大商主唯願速說除災難法。令我等命皆得存濟。於是商主即告商人言。我有大明王名隨求陀羅尼。能降伏諸難調者有大神通。令汝解脫如此憂惱。即便書寫此隨求陀羅尼。安幢剎上其低彌魚應時即見此船。光明赫奕如熾盛火。由此陀羅尼大威力智火。燒低彌魚即便鎖融。彼諸龍等見是相已。悉起慈心。從空而下廣作供養。令此船舶直至寶洲。大梵此皆大智大明大隨求。以一切如來神力之所加持。是故名為大明王。若有書寫此陀羅尼安於幢剎。能息一切惡風雹雨非時寒熱雷電霹靂。能息一切諸天鬪諍言訟。能除一切蚊虻蝗蟲及諸餘類食苗稼者。悉當退散。一切應言利王爪者不能為害。一切苗稼花果藥草悉皆增長其味香美柔軟潤滑。若其國內旱澇不調。由此陀羅尼威力。龍王歡喜雨澤及時。復次大梵。若有流布此大隨求陀羅尼之處。是諸有情既知是已。當以上妙香花幢蓋種種供養。應以殊勝繒綵。纏裹經夾安於塔中。或置幢剎。以種種音樂歌詠讚歎。旋遶供養虔誠禮拜。彼等有情心所思惟。所希求願皆得滿足。若能依法書寫。身上帶持所求皆得。求男得男求女得女。懷胎安隱漸增圓滿產生安樂。大梵云何得知。往昔曾於摩伽陀國。有王名施願手。以何因緣名施願手。其王初生之時。即展其手執母嬭嗍嬭足已。由手觸母嬭。是其母嬭變為金色。母嬭增長自然流出。若有眾人來乞求者。王舒右手有淨信佛菩薩諸天。傾寫種種諸妙珍寶。入王手中施求乞者。隨其所須皆得滿足。一切悉得安樂成就。以是因緣名施願手。其王為求子故。供養諸佛及諸塔廟。求子不得。王持齋戒廣設無遮施會。大作福業護持三寶。修理未來破壞寺舍故。置一庫藏。何以故大梵我念過去。於此摩伽陀國境俱尸那城大力士聚落多如來教法中。有一長者名曰法慧。於一切眾生起大悲心。為諸有情說此大隨求陀羅尼法要。當彼之時於長者家有一貧人。聞此妙法告長者子言。長者子我於汝家中作務常樂聽法。我當供養此法。彼貧匱人於長者家營事。復供養法。於過後時其長者子與一金錢。其人得已發菩提心。為拔濟眾生故。以此福迴施一切有情。所得金錢便將供養此大隨求陀羅尼。作是願言。以此捨施之福。願一切有情斷其貧匱之業。由此因緣其捨施福無有盡期。如是多種福因緣故。供養諸佛菩薩。由此福業。淨居天子現於夢中而告王言。大王今可依法書寫此隨求陀羅尼令國大夫人齋戒帶持。即有子息。其王覺已。召占相人及有智婆羅門眾。擇吉宿曜直日。依法齋戒書寫此陀羅尼。令夫人帶於頸下。復更供養窣覩波塔諸佛菩薩。廣行捨施。應時有胎。日月滿足產生一子。色相具足端嚴殊勝見者歡喜。大梵當知此是無能勝無礙大隨求寶印心大明王陀羅尼威力故。一切如來之所供養。所求願者皆得稱心。復告大梵。彼時法慧長者子家傭力貧人者。豈異人乎。施願手王是也。由往昔捨一金錢。供養此大隨求陀羅尼。迴施一切有情。以是因緣其福無盡。於末後身復為國王。淨信三寶心不退轉。廣行捨施成就檀波羅蜜。