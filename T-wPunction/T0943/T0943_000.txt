如是我聞。一時世尊。在忉利天帝釋宮中善法堂會。而於是時忽有阿素囉王。與諸眷屬部領兵眾。各各身被甲冑手執器仗。前後圍遶來相戰鬪。討伐忉利天宮。爾時帝釋天主與諸天眾。身嚴寶鎧執持器仗與之共戰。時阿素囉王兵眾得勝。忉利天眾退敗怖散馳走。是時帝釋天主。隱天主容儀現常人相。速疾奔馳往覲世尊。到佛所已頂禮佛足。而白佛言世尊。我今為阿素囉王將諸兵眾來相戰伐。忉利天眾退散怖散馳走。以何方便救我此難。是時。佛告帝釋天主言。汝當諦聽吾為汝說。有陀羅尼名無能勝幡莊嚴。我於往昔為菩薩時。有佛號無能勝幡王如來。於彼佛所得聞此陀羅尼。從是已來我亦為他。廣說是法得大徵祥。而未曾有彈指之頃怖畏之事。是時佛復告帝釋天主言。我今為汝說是無能勝幡莊嚴陀羅尼曰。怛儞也他惹野惹野尾惹野尾惹野惹野嚩醯𡫸僧揭哩鉢囉𠴞惹寧磬薩㗚嚩設咄嚕𧹞仁昝婆野染婆野薩檐婆野薩檐婆野謨賀野謨賀野婆蘖嚩底惹野嚩醯𡫸麼他麼他鉢囉麼他鉢囉麼他仡囉薩仡囉薩賀娑賀娑吽吽覽󰂛那哩怛哩甯怛󰣍拶覩㗚嚩訖怛黎拶覩㗚能瑟致󰣍拶覩㗚步薺遏始母設攞怛哩戌攞嚩日囉馱囉抳囉乞灑囉乞灑𤚥婆蘖嚩底賀曩賀曩那賀那賀鉢左鉢左麼他麼他鉢囉摩他鉢囉麼他晻𠷑吒𠷑吒𠷑吒𠴞惹𠴞惹薩㗚嚩薩怛囉𭊞特嚩惹仡󰣍計諭嚟底瑟姹底瑟姹怛哩吒塢虜揭馱囉抳怛󰪯路吉也麼他尾特吻薩野波囉賽𭔤左攞左攞唧理唧理𭉷𭧷𭉷𭧷揭攞揭攞枳理枳理矩𭧷矩𭧷母左吒野賀娑尾特吻薩野波囉薩怛囉嚩孛囉麼野沒馱薩底孕達㗚麼薩底孕僧伽薩底孕沫底託囉麼薩底野嚩儞曩薩帝曳曩沫底訖囉莫囕𭊞捺嚟矩吒矩吒矩知夜矩知夜嚕捺囕麼曩野尾瑟農麼曩野贊捺囕素㗚愈麼曩野怛𡃤路吉野地鉢底孕麼曩野薩㗚嚩儞吻麼曩野薩㗚嚩藥乞叉囉乞剎娑蘖嚕𭌮緊曩囉麼護囉蘖麼曩野尾特吻設藥麼麼薩㗚嚩設怛囉嚩囕誐囕誐囕誐播野囕誐播野惹嚩攞惹嚩攞補澁波沫理𡫸哩胝哩胝怛哩吒怛理吒孛哩矩致穆佉波囉賽涅矩路攃捺曩揭囉抳賀賀醯醯虎虎呬呬哩抳哩抳哩拏麼帝仁曾度特嚩仁躋沒馱嚩路枳帝囉乞灑囉乞灑麼麼婆誐嚩哆嚩路枳帝娑嚩賀麌拏囉惹鉢囉婆細娑嚩賀素㗚折㗚揭尾麼㘑娑嚩賀薩㗚嚩仡囉賀諾乞察怛囉馱弭揭囉拏娑嚩賀佛告帝釋天主言。此無能勝幡莊嚴陀羅尼。常於內外加護於我。汝應持是陀羅尼。以雜色綵作囊盛之繫於旌旗之上。令汝所往之處。或與他敵相鬪相罵相殺。或與他冤言詞相競一切之處無不獲勝。汝應書寫此陀羅尼。以囊盛之繫於項上護持於汝。我亦為未來之世。世間仁王一切之處作其衛護。彼無能勝幡王如來。現天女相在於面前。施與無畏護持獲勝。令彼冤敵軍眾散敗。若是仁王復能書寫流布受持。讀誦此陀羅尼者。常獲清淨吉祥之事。諸外冤敵無能得勝。佛說是經已。帝釋天主及諸天眾。聞佛所說皆大歡喜。信受奉行作禮而退。