和三點言。是何物子言。是佛和言。佛是西國梵語。此土名覺所言覺義者。謂心體離念。離念相者等虛空界無所不遍法界一相即是如來平等法身依此法身說名本覺和言。覺是沒。答。覺是離。離是離念。一一離色心俱離和言。色是何答。是身。身心俱離。一時遍離。一切常離和言。子得離不答。得離離。離是佛。佛是沒。佛是覺。覺有三種一自覺二覺他三覺滿離心名自覺離色名覺他心色俱離名覺滿滿者。謂一念離一切離無離無不離。即是滿淨如來梵言盧舍。此云光明遍照平等法性。依此法性說名本離。是略名。釋三覺義通離念相和問。有相無相子言。無相。釋云。相無所相。即是實相。是名離相通等虛空界虛空無心離念無心與虛空合。是名等虛空界虛中無中邊諸佛身亦然。心同虛空遍一切通無所不遍虛空無心遍一切。離念無心遍一切。是名無所不遍通法界一相和問。法是沒子言。意知名法。意知五根法所到名界眼見色。意用知染法界心不起不同知淨法界以通六根陀羅尼。出佛名經第六卷和言。佛是何子言。是覺。覺是離眼。離一切色名眼陀羅尼自在。餘准上眼見色。意用知染法界。心不起不同知淨法界。悉攝一切色塵。是名總持度門。是名自在。餘准上眼界色界眼識界。餘根准上通界是藏義。此中含容無邊廣大功德。如唯識云。此是無漏界。當善含容無邊功德通法界一相。一相謂無相。無相沒相。沒相是無相。即是實相。是名法界一相六根解脫門云眼空無我。無我所性自空。餘准上耳根無我無。我所性自空。餘准上通如來平等法身離心心如。離色色如心色俱如。即是如來平等法身有五種法身一實相法身相。無所相故二功德法身。離念為功。顯理為德三法性法身。諸法性離四應化法身。六根無染也五虛空法身。等虛空界體依聚義通。體依聚總說名身離心名體離色名依俱離名聚義通本覺始覺離念名本覺離色名始覺色心俱離性相圓融理事俱通無礙。是名總結三覺義若離心貪不起離色嗔不生色心俱離愚癡不現。又離心出欲界離色出色界俱離出無色界通貪嗔癡所言覺義者。為心體離念。離念相者等虛空界無所不遍。是名自覺離嗔相者等虛空界無所不遍。名覺他離癡相者等虛空無所不遍。法界一相即是如來平等法身。是名覺滿。通三界義所言覺義者為心體離欲。離欲者等虛空界無所不遍。是自覺離色界相離無色界相是名三毒出三界通三解脫門離心入空解脫門離色入無相解脫門俱離入無願解脫門通五法義離心名不起離色相不生俱離即無妄想離心即正智雜色即如如俱離即正智如如通三自性離心妄相自性不起離色緣起自性不起俱離即是成自性通二無我離心得人無我。離色得法無我俱離即得二無我智通三忍本性無生忍自然無生忍或苦無生忍離心證得本性無生忍離色得自然無生忍俱離即證得或苦無生忍通三德義摩訶般若解脫法身離心即顯理。大智慧謂摩訶般若離色即顯解脫俱離顯得法身通三身離心即得化身離色得報身俱離得法身通六波羅蜜施有三離心即財施離色無畏施俱離名法施。或有三離心攝妄眾生離色攝散善俱離得一切律儀忍有三離心得上離色得中俱離得下精進三離心得被甲離色得攝善俱離得利樂禪有三離心得安住離色得引發俱離得辯事惠有三離心得生空無分別惠離色得次俱離得下常依此三修行又傍通三覺斷三毒出三界入三解脫門離三性得二無我證三生顯三德成三身皆以離心離色通一切故名總彰五根總是惠門釋意根不動是智門意識不動是開智慧門總結竟若不得方便正不動。是正動即落邪定。貪著禪味墮二乘涅槃。不動以得方便正定即圓寂是大涅槃通大涅槃是圓滿。圓滿是大涅槃。色不動圓滿。心不動。是智用。是知色不動。是慧用。是見俱不動。是開佛知見得大涅槃。涅槃是不動知見。是正語第三皆以心不思口不議通一切法。從諸解脫至入不二法門於眼入於色起示現法不思議諸天世人莫能知於色法入於眼起觀眼無生無自性說空寂滅無所有又於眼根中入正受於色法中三昧起又於眼入於色法中三昧起又於眼根中入正受等覺。於色法中三昧起又於眼根中入正受於色法中三昧起。丈六誰跡三世欽菩提理絕去來今欲昇彼岸無學道一切都緣草計心。丁卯年二月二十三日沙彌明慧記