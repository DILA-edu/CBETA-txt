二手內相叉。二中指合竪。二頭指於中指後微屈如鉤。二小指二大指合竪微屈即成。梵云嚩日羅唐云五股金剛杵二手左覆右仰背相著。中指互相背鉤竪如斧形即成。梵云跛羅戌唐云鉞斧二手內相叉二中指頭相跓屈令圓即成。梵云跛羅播捨唐云索二手合掌。二頭指屈中節令平偃。頭相跓即成。梵云渴誐唐云劍二手外相叉。二無名指合竪。二小指竪交即成。梵云斫羯羅唐云輪二大指捻二小指甲上。餘指竪合如三戟叉形即成。梵云底哩戌羅唐云三股叉二手外相叉。二頭指相跓蹴如寶形。二大指並竪即成。梵云進跢麼尼唐云寶以左手仰於當心展五指。以右手覆於左上相合令平即成。梵云摩訶尾儞也馱羅抳唐云大明總持內縛五股印是也。虛心合掌。屈二風甲相對。以二空捻二風側如彈指勢也。虛心合掌。二火覆。捻二水而頭相拄屈二風橫捻二空上又說內縛二地合竪屈二風橫二空上。二地合針。二水內鉤。二火如寶。二風屈捻二空上。真言曰。阿尾羅吽欠