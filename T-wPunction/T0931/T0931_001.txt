我今依金剛頂經。演金剛蓮花達摩法要。先須入於灌頂三昧耶曼茶羅。發大菩提心。捨身命財饒益一切。勇猛精進隨念相應。慈悲喜捨無有間斷。如是之人方應修習。其曼茶羅畫像等法廣如餘經所說。凡入精舍欲念誦時。先以五輪著地。頂禮本尊觀自在王如來。次禮北方不空成就如來乃至無動寶生遍照如來。悉皆依法至誠敬禮。雙膝而跪蓮花合掌。懺悔三業一切過咎。我從無量劫淪滯生死海今以清淨心發露而悔過如諸佛所懺我今亦如是願我及眾生一切皆清淨密言曰。唵馺嚩婆嚩秝陀薩嚩達摩馺嚩婆嚩秝度澸次應隨喜過現未來諸佛菩薩所集福智。過去三世佛菩薩與眾生所集諸善根合掌盡隨喜次應右膝著地。虛心合掌置於頂上。想禮諸佛如來及菩薩足。誦密言曰。唵鉢納摩尾多禮諸佛已。依座印而坐入定思惟。觀無量如來周遍法界。行者己身悉在彼會。然後結祕密三昧耶印。堅固縛以檀慧禪智。相合而竪。以此驚覺聖眾。誦密言曰。唵嚩日囉跛娜莾三昧耶薩怛梵次應結一切如來歡喜悅意三昧耶印。准前印唯以忍願入掌中。密言曰。唵三莾耶呼蘇囉多薩怛梵次結開心印。觀二乳上有怛囉吒字。以金剛縛。三拍開之。密言曰。唵嚩日囉滿馱怛囉吒次結入智字印。於己面前。觀一紅蓮華上有娑字。以堅固縛禪智入中。進力相拄。想捻其字內於心中。誦密言曰。唵嚩日囉吠捨惡次結闔智字印。不易前印。進力拄禪智背。想闔心門。密言曰。唵嚩日囉母瑟致𤚥次結辟除結界印。戒方右押左外相交。忍願相拄。以進力鉤戒方。禪智捻檀慧頭。密言曰。唵阿密栗覩娜婆嚩吽泮吒以此印左轉三匝。辟除不善。右旋三匝。隨意遠近以為結界。次結三摩地印。二羽仰叉。進力相背而竪。禪智捻進力頭。置於跏上。誦密言曰。唵三麼地鉢娜名頡哩其出入息一一明了。觀虛空中無量諸佛。一時彈指警覺行者而告之言。汝今云何成無上覺。不知諸佛實相法要。行者爾時聞警覺已。白佛言云何名真實。唯願如來為我解說。爾時諸佛告行者言。善哉善哉能作是問。汝想心中所內惡字瑩徹於心。誦密言曰。唵唧多鉢囉底味鄧迦𡀔弭當默誦一遍。便想為月輪。如在輕霧。為欲令其月輪得清淨故。誦此密言曰。唵冒地唧多母怛跛娜夜弭誦已諦觀心月極令清淨。如處大虛廓無瑕翳。復於心月想一蓮華。誦密言曰。唵底瑟吒嚩日囉鉢娜麼想其蓮花與月。漸漸而引周遍法界。量等虛空。誦密言曰。唵薩頗囉嚩日囉鉢娜麼其引蓮華中放無量光。隨光流出無量無邊際極樂世界。一一世界妙寶莊嚴。皆有觀自在王如來。與聖眾前後圍遶。如是觀已漸斂其蓮華。誦密言曰。唵僧賀囉鉢娜麼如是一切世界諸佛如來。隨華而斂量等本身。即變己身為無量壽佛身。紅頗梨色放大光明。結三麼地印金剛蓮華座。想行者己身為如來已。復恐散亂而有退失。次作加持印而加持之。堅固縛以進力屈如蓮葉。禪智並竪印心額喉頂隨所印。想頡哩字。誦密言曰。唵嚩日囉達麼頡哩次結灌頂印。蓮華合掌進力相蹙如寶。檀慧竪相遠。置於額上。密言曰。唵鉢娜麼囉怛那毘詵遮薩嚩𤚥頡哩怛𡀔次結蓮華鬘印。以前印從額分手。繞至頂後。結蓮華拳。如繫華鬘勢。徐徐前下散誦密言曰。唵鉢娜麼囉怛那麼隷𤚥次結甲冑印。結蓮華拳。前後繞身如擐甲法。誦密言曰。唵阿婆耶鉢娜麼迦嚩制滿馱囉乞灑𤚥吽憾次結歡喜印。蓮華合掌微拍三聲。誦密言曰。唵鉢娜麼覩使野護復於面前。觀安樂世界。琉璃為地功德乳海。於其海中觀頡哩字。變為微妙開敷蓮華。即變其華為觀自在王如來。色相莊嚴如前身觀。次結蓮華鉤印。蓮華合掌進力如鉤。誦密言曰。唵鉢娜懵句捨吽若次結蓮華索印。即以前印進力如環。誦密言曰。唵鉢娜麼母伽播捨吽次結蓮華鎖印。芙蓉合掌進禪相捻。力智亦爾。相鉤成鎖。誦密言曰。唵鉢娜麼塞怖吒𤚥次結蓮華鈴印。以蓮華合掌。禪智入中進力如環。誦密言曰。唵鉢娜麼吠捨惡次結蓮華部百字密言。捧閼伽器。以欝金龍腦相和香水。而為供養。誦百字密言曰。唵鉢娜麼薩怛嚩三麼耶麼弩播攞耶鉢那麼薩怛嚩帝尾弩波底瑟姹涅哩擢茗皤嚩蘇覩灑諭茗皤嚩阿弩囉訖覩茗皤嚩蘇報灑諭茗皤嚩薩嚩悉簟寐鉢囉也瑳薩婆羯麼蘇者茗唧多失唎藥句嚧吽訶訶訶訶護薄伽梵薩婆怛他孽多鉢娜麼莽茗悶遮鉢娜茗皤嚩麼訶三麼野薩怛嚩惡次結蓮華內四供養嬉戲印。芙蓉合掌禪智並竪誦。密言曰。唵鉢娜麼邏細呼次結蓮華鬘印。即以前印。二臂俱申。誦密言曰。唵鉢娜麼麼隷怛囉吒次結蓮華歌印。以芙蓉合掌。屈拄諸度。從臍而上。至口方散。誦密言曰。唵鉢娜麼擬帝擬次結蓮華舞印。以芙蓉合掌。左右而旋。於頂上散。誦密言曰。唵鉢娜麼儞哩諦訖哩吒次結蓮華外四供養燒香印。蓮華合掌下散。猶如焚香。誦密言曰。唵鉢娜麼度閉噁次結蓮華散華印。蓮華合掌前上散。猶如散華勢。誦密言曰。唵鉢娜麼補瑟閉唵次結蓮華燈印。蓮華合掌禪智竪相逼。誦密言曰。唵鉢娜麼儞閉儞次結蓮華塗香印。十度作蓮華合掌。當心分散。如塗香勢。誦密言曰。唵鉢娜麼囐提虐次結根本印。堅固縛以忍願相拄。如蓮葉形。誦密言曰。唵路計什嚩囉囉惹頡哩結根本印。誦明七遍已。然後執蓮子珠。相應念誦。於四時中隨力而作。若欲止時。重結根本印復誦七遍根本陀羅尼。次結八供養印。然後發遣本尊。發遣印。以前根本印。從臍至面方散。合掌於頂上。想觀自在王如來復還本宮。誦密言曰。唵嚩日囉鉢娜麼穆發遣本尊已。隨意發願。復以甲印護身。以馬頭明王結界印。左旋解界。隨意經行往諸淨處。讀大乘大般若經華嚴涅槃及楞伽等經。行住坐臥常念本尊無令間斷。