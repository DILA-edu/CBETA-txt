復有護摩悉地三昧耶。能滅一切罪障災厄。得大安樂除諸怨賊。成就不空變像壇印三昧耶。能請一切天龍八部。能摧一切毘那夜迦。能令一切人民歡喜。得大精進常見一切諸佛菩薩摩訶薩故。執金剛神一切天神皆作祐護。祕密主加持粳米白芥子安悉香酥蜜。觀世音像前以祕密心真言護摩之者。觀世音菩薩為現化身與所求願。又加持沈水香白旃檀香蓮荷幹稻穀華白芥子酥蜜酪。又祕密心真言護摩之者。觀世音菩薩為現真身。便與一切不空王真言壇印三昧耶。自在成辦增大福蘊。譡入一切如來種族壇三昧耶。又紫橿木苦楝木。長一磔手斫截然火。加持稻穀烏麻白芥子鹽酥酪。以種族奮怒王真言護摩之者。則得除滅一切毘那夜迦鬼神怨難盜賊干戈。復加持蓮華葉稻穀華白旃檀香酥蜜酪。又祕密心真言護摩之者。千踰膳那五穀豐稔。護諸城邑聚落人民。無諸災疫虎狼水火盜賊之難。復加持杜仲木蘇枋木。長一磔手斫截然火。加持白芥子龍華稻穀華蜜護摩之者。使諸龍眾降大甘雨苗稼滋盛若加持止雨燒止食灰。白栴檀香護摩之者。災瀑霖雨一時皆止。復加持稻穀華白芥子酥。護摩之者。除滅一切災雹霹靂。復加持白芥子粳米。護摩之者。則得除滅災惡猛風冷風熱風。復加持稻穀糠白芥子烏麻。護摩之者一年。命伏一切惡龍不起災氣。復加持白芥子酥護摩之者得滅一切鬼神等病。復加持躑躅木苦楝木葉鹽稻穀糠。護摩之者。則得除滅一切怨難。復加持蓮華葉烏麻白芥子稻穀華酥。護摩之者。則得周遍一千踰膳那結成大界。復加持烏麻白芥子酥黑芥子油。護摩之者。一切諸惡毘那夜迦眾魔鬼神皆被固縛。復加持大麻子鹽蔓菁油。護摩之者。一切諸惡藥叉羅剎精魅鬼神怖皆馳散。復加持杜仲木然火。加持稻穀華酥。護摩之者。一切淨行婆羅門歡喜信伏。復加持稻穀華杜仲木葉沙糖酥。護摩之者。剎帝利種歡喜供養。復加持末陀那果羯抳迦囉藥。護摩之者。輸陀羅歡喜供養。復加持趺唎蜜㗚多藥和酥。護摩之者。一切毘舍歡喜供養。復加持酥曼那華。護摩之者。一切婦人歡喜歸信。復加持蓮華葉和酥。護摩之者。一切童女歡喜致敬。復加持稻穀和酥。護摩之者。得滅一切口舌謗事。復加持大麥小麥稻穀大豆小豆胡麻白穀酥。護摩之者。當得一切財寶穀帛而自增長。復加持白芥子和蜜。護摩之者。得諸人民致敬稱讚。復加持躑躅華白芥子稻穀華酥。護摩之者。當得福祿。復如持蓮荷幹。長一磔手截。蘇搵兩頭護摩之者。當得伏藏。復加持安悉香黑芥子酥蜜。護摩之者。一切藥叉來集為使。復加持胡椒粳米酥蜜。高山頂上面向日天。護摩之者。日天祐護觀攝讚歎。復加持胡椒蓽鉢仙陀婆鹽酥蜜乳。高山峯上面向月天。護摩之者。月天星天當作福護觀攝讚歎。復加持胡麻乾薑白芥子粳米酥蜜酪。護摩之者。一切天龍八部非人悉皆歡喜當擁護之。爾時觀世音菩薩摩訶薩。重謂執金剛祕密主菩薩摩訶薩言。是根本蓮華頂陀羅尼真言。大解脫蓮華曼拏羅三昧耶。能與真言者滅諸蓋障。所求願滿。證解一切陀羅尼三摩地門。當得第十不退轉地。成就無上正等菩提。坐金剛座轉大法輪。摧諸魔眾。為現十方一切佛剎。一切如來種種神通加被祐護。同補陀洛山觀世音菩薩宮殿住處。復是一切如來最勝祕密大種族壇處。復是一切菩薩摩訶薩依發行處。復是一切如來種族得三摩地處。復是一切蓮華種族得三摩地處。復是一切金剛種族得三摩地處。復是一切摩尼種族得三摩地處。復是一切香象種族得三摩地處。復是一切大解脫蓮華曼拏羅三昧耶大福聚處。等如大海須彌山王摩尼寶樹。隨諸眾生所念之意。皆圓度脫種菩提處。復是不空祕密金剛加持攝受。一切善根增長之處。復是一切佛法祕藏觀世音大慈悲藏大金剛藏大寶藏處。復是摧破一切有情阿毘地獄無間罪處。復是摧伏一切天龍八部人非人處。其曼拏羅於閑靜處簡擇勝地。三十二肘或十六肘。或十二肘或復八肘。淨治於地。穿去惡土瓦石骨木。淨土填築平治方正。基二肘半。以瞿摩夷香水黃土泥周遍塗飾。五色線繩方圓括量內外院界。內院心上。三十二葉七寶開敷蓮華。其臺四邊周遍華蘂。皆搏著臺。又對一一華蘂。出七寶小蓮華。半開不開。其華莖朵皆令搏著大蓮華葉。其大蓮臺上重出七寶開敷蓮華。此華臺上出觀世音菩薩。一項三面作金色相。熙怡微笑。當中正面眉間一目。三頭上戴蓮華寶冠。冠有化佛。遶鬢冠上遍發光焰。觀世音菩薩頭左邊右邊大蓮臺上。各出一面觀世音菩薩。半身作白黃色。首戴寶冠冠有化佛。遶鬢冠上遍發光焰。其大蓮華。四面圍遶赤黃占蔔迦華白婆利師迦華青優鉢羅華赤蓮華。作華鬘。貫四角開敷蓮華。於華臺上置羂索印。如意寶瓶印。火焰圍遶。次院四角。依方置四天王。面目瞋怒。半加趺坐須彌山座。各執戟槊。七寶衣甲瓔珞華鬘而莊嚴之。四面置須彌座。一一座上開敷蓮華。一一臺上置羂索印。如意瓶印。金剛杵印摩尼珠印。五色螺印金剛鉤印。金剛鎖印七寶輪印。溥遍光焰印金剛棓印。金剛拳印轉法輪華瓶杵印。大持華鬘印三界最勝印。馬頭觀世音明王印白身觀世音母印。耶輸沫底印多羅菩薩印。戰多羅菩薩印毘俱胝菩薩印。乃至諸印。一一印上繞發光焰。次院遍置須彌寶座。一一座上開敷蓮華。臺上種種手印。次院四門置須彌山。山下大海。其四山上可畏執金剛祕密主。面目瞋怒狗牙上出。鬢髮赤聳各執器仗半加趺坐。皆以華冠天服瓔珞。種種莊嚴身圓光焰。四面四角須彌寶座。一一座上開敷蓮華。其華臺上置種種印。四角座上金剛杵印。其諸印上繞發光焰。內外院地純青寶地。三院界上以赤蓮華青優鉢羅華占蔔迦華蘇曼那華。婆利師迦華波吒羅華阿底木多迦華。作華鬘貫界。第四院界竪置獨股金剛杵。頭鋒相次。莊飾周畢。以諸旛華幢蓋鈴帶。間列莊嚴。五色線繩四畔圍界。如法結界。金壜銀壜共十二箇。盛諸香水并置七寶。口插種種枝柯華葉。以白華鬘繫壜項上。閼伽十六盛諸香水水上汎華。三十二銀疊。盛蘇合香白栴檀香沈水香安悉香。置獻一切諸佛菩薩。香鑪十二畢㗚迦香白膠香。欝金香乾闥囉娑香。龍腦香麝香。如法和合石蜜和之。盛銀樏中。外院供養一切壇神天神。隨時所得種種雜華。一百六十分百味飲食果蓏一百八箇枝柯華樹。酥燈一百八盞。胡麻油燈一百八盞。次第敷獻而供養之。大酢蘆菔麥󰉓歡喜團果子。共盛八分。壇東門北外。召一切毘那夜迦供養。生菜餅飯牛酪麥󰉓羹菜。共盛兩分。一分壇北門外召一切藥叉供養。一分壇西南外召一切羅剎供養。乳酪粳米飯共盛一分。壇南門東外。召一切步多鬼供養。麥󰉓粳米歡喜團油麻末煮菜共盛一分。壇南門西外。召一切餓鬼畢利多鬼供養。牛乳粳米飯共盛兩分。一分壇東門南外。召日天星天供養。一分壇西門南外。召月天星天供養。七種穀子煮熟和水盛一分。壇北門外。召一切天女供養。乳酪果子雜華和盛一分。壇西門北外。召一切地天供養。麥󰉓漿水粳米和盛一分。壇西北外。召一切風天供養。牛酥煎餅沙糖石蜜米餅和盛一分。壇西門外。召一切龍王供養。牛酥乳酪餅白栴檀香水粳米和盛一分。壇南門外。召一切魔王眷屬供養。欝金香水粳米和盛一分。壇西門北外。召一切河神供養。茅香水牛乳黑芥子米餅和盛一分。壇西南外召一切沒囉㰤麼囉乞叉娑鬼供養。若真言者。作是供養一切諸天鬼神之者。得布施波羅蜜多成就相應。又令一切天龍神鬼。盡皆歡喜不相嬈亂。持真言者。應以牛酥乳酪乳粥沙糖石蜜和盛一分。壇西門外。召自身所屬星辰供養。得壽安樂無諸災障。若能每日如法供養。身常不為毒藥毒蟲虎狼等害。福命增長身無橫夭。不為一切怨難符書藥叉羅剎惡龍鬼神毘那夜迦。作諸障惱。速得陀羅尼真言壇印三昧耶相應成就。為諸天人之所敬護。作是內外召請。供養一切諸佛菩薩金剛諸天龍神藥叉羅剎毘那夜迦鬼神已。又復自護護他召請結界。作法行道禮拜誦念。散華結印發願讚歎。西門引請法者。加持教授三昧耶。入此壇者。當得十殑伽沙俱胝那庾多百千一切如來祐護。又復譡於八萬四千殑伽沙俱胝那庾多百千一切佛所種諸善根。獲大福聚如須彌山。復譡九十九殑伽沙俱胝那庾多百千一切佛所。種熟善根成就相應。當得一切如來祕密。壇印三昧耶悉地通會。攝受一切菩薩大種族陀羅尼真言壇印三昧耶成就相應。當入一切菩薩摩訶薩不退地住。三十三天宮殿天眾三十三天帝釋天眾皆來守護。執金剛祕密主無量俱胝真言仙眾。當與無量勇猛精進威德念力。浸潤身田而祐護之。所有無量俱胝劫數之所積集五無間罪。應受阿毘地獄者。盡皆消滅。當得㫊暮伽王一切陀羅尼真言三昧耶成就相。應一切貪瞋嫉妬蓋障亦皆除滅。為人愛敬。一切如來當樂觀察。觀世音菩薩加祐護念。若此終後往於淨土。蓮華化生。如是入壇受三昧人。欲求斯法最上成者。應當恭敬尊重和上。闍梨。如我敬事釋迦牟尼如來阿彌陀佛。亦如恭敬觀世音菩薩大勢至菩薩。是真言者為諸弟子授三昧已。西門結印。灌頂護身結加趺坐。加持香王燒焯供養。誦根本蓮華頂陀羅尼真言祕密心真言一千八遍。或二千遍或三千遍。必得觀世音菩薩處三十二葉蓮華臺上。涌現於身觀覩十方。誥真言者言善哉善哉。汝今已得不空王根本蓮華頂陀羅尼真言成就。汝須何願。我今與汝皆得具足。為後胎身生生受生。蓮華化生具宿住智。當得不空羂索心王曼拏羅印三昧耶。不空清淨蓮華頂陀羅尼真言三昧耶悉皆現前。持真言者見觀世音菩薩時。閼伽供獻觀世音菩薩。燒香散華乞所求願。禮拜讚歎發菩提心。慚愧啟送觀世音菩薩還本宮殿。即便不現。得是相者則證不空清淨蓮華頂光焰莊嚴三摩地。騰空自在。為六十四俱胝那庾多百千真言明仙為伴圍遶。作大蓮華種族廣大真言明仙。壽命九十九俱胝那庾多百千劫。祕密主是根本蓮華頂觀世音菩薩像。細妙白㲲或好絹布。方量四肘。白月十五日起首圖畫。彩色淨好勿用皮膠。畫匠畫時常淨澡浴著淨衣服。當心畫根本蓮華頂觀世音菩薩。大梵天相三面四臂。面目熙怡。當中正面眉間一眼。首戴七寶月冠冠有化佛。右第一手把三叉戟。右第二手把蓮華貫索。左第一手把七寶開敷蓮華。於華臺中出觀世音菩薩面首。頭戴寶冠繞頭冠上發火光焰。左第二手下舒五指雨出七寶。手上繞發火焰。眾寶瓔珞耳璫環釧。天諸衣服種種莊飾。結加趺坐寶蓮華座。身圓光焰。其蓮華下畫大海水。七寶岸沜。二九頭蛇龍王水中出身。左右繳蓮華幹。其蓮華右水中難陀龍王。出現半身合掌瞻仰。其蓮華左水中跋難陀龍王。出現半身合掌瞻仰。水中白鶴孔雀命命鳥鴛鴦鳥。諸鳥魚獸雜色眾華。觀世音右。多羅菩薩半加趺坐。微微曲躬持華恭敬。觀世音左。半拏羅婆枲抳白衣菩薩半加趺坐。微微曲躬持華恭敬。多羅菩薩後。毘俱胝菩薩半加趺坐。半拏羅婆枲抳菩薩後。濕廢多白身菩薩半加趺坐。腰著白裙。是諸菩薩眾寶冠瓔耳璫環釧。天諸衣服種種莊嚴。坐蓮華座身圓光焰。濕廢多菩薩後。一髻羅剎女神。面目瞋怒身有六臂。手執器仗半加趺坐。毘俱胝菩薩後。度底使者面目瞋怒而有八臂。手執器仗半加趺坐。各以眾妙。衣服瓔珞用莊嚴身。觀世音頂上空中。右置大梵天大自在天并諸天眾。各持寶華供養瞻仰。左置帝釋天那羅延天并諸天眾。各持寶華供養瞻仰。多羅菩薩座下。置焰摩王水天毘樓博叉天王毘沙門天王。半加趺坐各持器仗。半拏羅婆枲抳白衣菩薩座下。置俱廢羅天俱摩羅天提頭賴吒天王毘樓勒叉天王。半加趺坐各持器仗。觀世音菩薩座下。右持真言者長跪而坐。一手把數珠一手把香爐瞻仰菩薩。祕密主此根本蓮華頂觀世音像。能攝一切㫊暮伽王廣大解脫蓮華曼拏羅像。若常無間歡喜合掌觀禮供養。則得解除一切惡作五無間罪。得住不空大成就地。當為世間一切人民愛敬尊重。得大安樂財寶豐饒。辯慧開悟色力增進。積集善根具大威德。祕密主是根本蓮華頂轉法輪印三昧耶。作大利益滅諸重罪。是為最上成就之處。若有每日能於像前起大悲心。援結斯印誦根本蓮華頂陀羅尼真言者。其人則害阿鼻地獄無間重罪。速盡除滅。十方剎土過現未來一切諸佛菩薩憶念觀察。觀世音菩薩現身與願。一切兜率陀天眾阿迦尼吒天眾。大梵天眾三十三天帝釋天眾。皆觀擁護加被精進。威德色力令諸魔眾毘那夜迦藥叉羅剎一切鬼神戰怖馳散。蓮華頂印二手合掌。二小指二無名指。右押左相叉屈入掌中。二中指竪伸頭相去一寸。二頭指各屈。押二中指側中節上如鉤。二大拇指各搏虎口側。屈如鉤勿相著。以印當心誦持種族奮怒王真言者。能動三世一切佛剎。各於佛剎紜雨一切天諸寶華衣服瓔珞妙莊嚴具海雲。供養一切諸佛菩薩。譡結殑伽沙俱胝那庾多百千印功德相應。十方一切如來印毘盧遮那如來印。加持此印所得福聚。譡七寶積如須彌山。布施一切如來正等。一切如來常觀念故。清淨觀印准前印惟改右頭指頭。與中指同伸。勿令相著。此印能會一切處用。皆得廣大堅牢福蘊資糧相應。攝受一切諸佛如來心清淨觀印。滅諸怖畏災障厄難。一切鬼神不相怨害。一切如來當為現前。譡於九十九殑伽沙俱胝那庾多百千一切佛所種植善根。譡結一切如來種族印三昧耶。一切觀世音種族印三昧耶。一切金剛種族印三昧耶。一切摩尼種族印三昧耶。一切香象菩薩種族印三昧耶。此印三昧於諸印中為大印王。是觀世音大幻化神變印三昧耶。若有修習一切法者。皆結是印速得無礙成就之法。發覺印准第一印改左右頭指。各竪微屈。頭相去一寸勿著中指。若警覺召請時。頭指來去。此印警覺一切諸佛菩薩。召請一切諸佛菩薩。自護護他結界結髮。入壇供養禮拜行道。加持頂座澡浴護衣。洗手漱口受三昧耶。塗香燒香飲食華果。水器食器皆用此印。修一切法悉得成辦。其種族王真言奮怒王真言。一字二字三字乃至十字真言等皆用斯印。是三大印最大最尊具大神變。名一切佛菩提力印。由是三世一切如來。六通十力常加被之。三世諸佛及毘盧遮那如來常讚此印。是印是諸如來大種族祕密壇印三昧耶。召請真言唵㫊暮伽紇唎娜野鉢頭暮瑟抳灑㫊迦唎灑野娑陀野皤囉三皤囉摩訶鉢頭米莎縛訶如是真言讚誦七遍。警覺召請一切諸佛菩薩天神。結界真言唵鉢頭暮瑟抳灑㫊暮伽曼拏黎𤙖如是真言三遍加持白芥子香水。散壇內外十方院畔。便成結界。髮髻真言唵鉢頭麼始佉𭋺𤙖如是真言五遍。加持頭髮梳綰髮髻。沐浴真言唵鉢頭暮瑟抳灑㫊暮伽惹𭋺𤙖如是真言三遍。加持白芥子香湯澡浴其身。潔滌真言唵弭麼羅戍悌𤙖如是真言。五遍加持淨水漱口洗手洗面。持衣真言唵散撦娜野鉢頭米𤙖如是真言三遍。加持衣服著脫捨之。甘露真言唵弭理弭野戍悌𤙖如是真言。五遍加持乳酪酥蜜供養并服。灌頂真言唵鉢頭暮瑟抳灑暮伽㫊鼻詵柘怛麼戍悌𤙖如是真言三遍。加持香水灌㵶頂身。被甲真言唵鉢頭麼迦縛制窒哩荼畔馱𤙖入縛攞莎縛訶如是真言三遍。言持右手身上遍摩。即成著甲護身。金剛座真言唵跋馹囉地瑟詫娜鉢頭米𤙖如是真言三遍。加持其座乃坐於座。治地真言唵入縛攞鉢頭米陀囉陀囉𤙖如是真言三遍。加持壇地畫壇敷座。治床真言唵鉢頭摩室囉野嚕跛者攞者攞𤙖如是真言三遍。加持於床乃坐臥之。治華真言唵𡫸𡅖鉢頭米𤙖如是真言五遍。加持於華敷獻供養。燒香真言唵鉢頭麼米伽三皤囉米𤙖如是真言五遍。加持於香燒焯供養。亦復燒熏手熏衣。塗香真言唵鉢頭摩健悌濕縛哩𤙖如是真言三遍。加持塗香摩壇供養。亦復塗於手臂膚體。白芥子真言唵鉢頭麼跛囉枳喇臡陀囉抳縒米莎縛訶如是真言三遍。加持稻穀華白芥子布散壇上。香水真言唵鉢頭麼惹黎素健陀󰨢底𤙖如是真言。三遍加持閼伽香水獻供養之。飲食真言唵叔訖攞縛㘑囉娑野娜戍悌𤙖如是真言。三遍加持一切餅食獻供養之。三白食真言唵素嚕素嚕禁皤󰨢底莎縛訶如是真言。三遍加持三白飯食獻供養之。飯真言唵鉢頭摩室唎抳娑陀野𤙖如是真言。三遍。加持諸飯獻供養之。果子真言唵叵攞弭戍悌跛囉縒囉𤙖如是真言。三遍加持一切果子獻供養之。華鬘真言唵跛囉縛囉補澁𭝰惹野莎縛訶如是真言。三遍加持一切華鬘獻供養之。飲食真言唵入縛攞入縛攞野囉縒囉娑䞘哩抳𤙖如是真言。三遍加持一切飲食獻供養之。燈真言唵鉢頭麼儞播野入縛攞𤙖如是真言三遍。加持燈明獻供養之。持法者觀蠲諸暗障。入壇真言唵娑麼鉢頭麼步縛泥跛囉縒囉𤙖如是真言三遍。加持壇門入壇供養。禮拜真言唵鉢頭暮瑟抳灑㫊暮伽姥儞𤙖如是真言。三遍讚誦。五輪著地而禮拜之。行道真言唵斫訖囉曼拏隷三曼嚲鉢頭米𤙖如是真言。三遍讚誦而行道之。散華真言唵三曼嚲跛囉祇喇拏鉢頭米三皤囉𤙖如是真言三遍。加持於華授弟子散。教授真言唵鉢頭麼縒麼曜瑟抳灑摩訶暮伽三麼野𤙖如是真言執受法者。三遍加持授三昧耶。整衣真言唵三曼嚲娑馱囉拏鉢頭米𤙖㤄如是真言三遍讚誦。結加趺坐整持儀服。數珠真言唵㫊播哩弭嚲入縛攞鉢頭米𤙖如是真言三遍。加持數珠取珠持掐。轉念真言唵捨嚲縒㰤塞囉入縛理嚲鉢頭米陀囉陀囉𤙖如是真言三遍。加持數珠乃當誦念。乞夢真言唵三曼嚲娜囉捨娜鉢頭米𤙖如是真言五遍讚誦乞夢加被。護身真言唵三曼嚲落乞灑抳鉢頭米𤙖如是真言五遍讚誦。自護持身護他亦爾。列界真言唵三曼嚲米嚕𡫸哩荼塞窒哩𤙖如是真言繞壇三匝誦三七遍。即當結成金剛院界。燃火真言唵三曼嚲入縛攞摩攞蘗䏶摩訶鉢頭麼入縛㘑𤙖如是真言。誦念燃火乃加持火。火食真言唵度嚕度嚕跛囉縒囉度縒哩曼窒㘑莎縛訶如是真言三遍加持火食燒供養之。神通真言唵三曼嚲婆路枳嚲俁呬曳摩庾惹廢鉢頭麼廢倪儞莎縛訶如是真言讚誦七遍。請一切諸佛菩薩真言明神。曼拏羅中現諸神變。器仗真言唵首皤塞怛囉馱埋抳鉢頭麼步臡𤙖如是真言都令運攝壇中所畫一切器仗。讚誦七遍。攝法真言唵三曼嚲迦㗚灑抳跛囉縒囉俁呬曳𤙖如是真言都令運攝壇內一切法門。如證解相誦三七遍。請召觀世音菩薩真言那墓塞窒哩步縛泥濕縛囉野路計濕縛囉摩醯濕縛囉野唵陀囉陀囉三曼嚲婆路枳嚲俁呬曳㫊蘖撦薄伽畔地囉地囉摩訶地囉麼抳迦娜迦囉惹嚲跋馹囉吠女哩野摩囉迦嚲鉢頭麼邏倪捺囉儞攞摩訶穆訖底迦弭步使嚲捨哩囉摩訶鉢頭麼步惹㫊暮伽播捨馱囉婆囉娜婆囉那野迦入縛攞入縛攞三曼嚲縛路枳嚲㫊蘖撦㫊蘖撦薄伽畔施䞘囉縒麼野摩努塞麼囉弭弭馱嚕播廢灑陀囉野麼婆嚕拏矩廢囉那麼塞訖哩嚲縊濕縛囉摩醯濕縛囉路計濕縛囉翳呬曳呬薄伽畔施䞘囉摩蘖撦薩縛苾𠆙曼拏攞縒麼野摩努塞麼囉那囉捨野莎縛路梵弭弭馱諦惹陀囉三曼嚲喇濕弭入縛攞蘖皤捨哩囉摩訶迦嚕抳迦譟𡅖穆佉播哩布唎拏戰捺囉曼拏攞穆佉那縛戰捺囉惹吒陀囉㫊弭跢皤耶摩矩吒陀囉摩訶沒囉㰤麼廢灑陀囉窒哩路者娜㫊暮伽婆囉娜覩嚕覩嚕摩訶迦嚕抳迦鉢頭麼播捨婆路枳嚲戍陀薩埵婆囉那野迦那謨窣覩羝莎縛訶此請召真言加持香王燒。啟請觀世音菩薩摩訶薩者。縱有四重五逆十惡罪者。亦得觀世音菩薩摩訶薩現身。為與滅害四重五逆十惡等罪。與諸願滿。何況淨信。善男子善女人。晝夜依法受持讀誦。豈不現身授證諸法。若一加持香王。一燒熏大自在天像十千遍。大自在天現身而來與諸願滿。若加持香王。燒熏那羅延天像十千遍。那羅延天現身而來與願擁護。若加持香王。燒熏摩訶迦羅神像十千遍。摩訶迦羅神領其眷屬一時現身。敬護與願任為役使。若加持香王。燒熏毘那夜迦像一百八遍。一切毘那夜迦皆被拘縛不相嬈惱。若加持香王。燒熏天魔像一百八遍。不為一切天魔神鬼來相嬈亂。若加持香王每日三時。面向日天相續燒焯滿三七日。得日天眾現前擁護與福加被。若加持香王。從月三日面向月天相續燒焯。至十五日或十六日夜半。月天現前祐護加被。若加持香王。燒熏毘沙門王像十千遍。毘沙門王現身擁護。奉施財寶得大富饒。若加持香王燒熏功德天像十千遍。功德天像動搖誥語。問菩提事皆悉答之。若加持安悉香。燒熏新未壞米嚲羅一千八遍。自起坐語問所求法悉皆答之。若加持安悉香。燒熏病者加持七遍。是人自縛。若加持安悉香。燒熏岌播羅一千八遍。得岌播羅動走自語。所問皆答任為使役。若加持安悉香。燒熏金剛杵一千八遍。杵上放光。若加持安悉香。燒熏輪一千八遍。輪自搖轉。若加持安悉香。燒熏五色條一千八遍。其狀如蛇蟠迴踠轉。若加持安悉香。燒熏新甕瓶鉢一百八遍。乃自旋轉。若加持安悉香。燒熏淨劍一千八遍。放出火光。若加持安悉香。燒熏螺七遍。詣高望處吹之七聲。眾生聞者除滅罪障。若加持安悉香。燒熏患瘧病人二十一遍。便得除差。若天無雨。有龍湫邊加持安悉香。燒煙不絕一千八遍。則降大雨。若雨多滯。高山峯上加持安悉香。燒煙不絕一千八遍。其雨便止除諸災難。若惡風雹災障數起。面向起處加持安悉香。燒一千八遍。於四箇月止除風雹。若加持安悉香。燒熏身熏衣七遍著者。所去之處無諸障難。若加持安悉香。庫藏中燒一千八遍。則令財寶而不虛耗。若加持安悉香。燒熏一切華果飲食二十一遍。與諸人食皆得除滅一切災障。若加持安悉香。燒熏華鬘與人頭戴加持。是人便自縛之問者皆說。若三七日加持香王。燒焯供養金剛藏菩薩像。真言聲聲不絕滿十萬遍。金剛藏菩薩現身與所求願。若加持安悉香。燒熏藥叉女像一千八遍。得藥叉女現身敬護。與所求願任為供使。若加持安悉香。燒熏磬子或熏大鐘大鼓三七遍者。即便擊之聞者除滅一切罪障。若於宅中以安悉香。一真言一燒一百八遍。一切災惡鬼神皆悉馳走。若欲驗此請召真言者。誦十萬遍即作諸法悉皆成就。發遣真言唵㫊暮伽播捨鉢頭暮瑟抳灑嚲囉嚲囉㫊縛跢囉覩薄伽畔蘖撦沙縛皤縛南覩嚕覩嚕摩訶鉢頭麼步臡莎縛訶如是真言加持白芥子水七遍散壇十方一切諸佛菩薩天神還歸本宮。爾時多羅菩薩。從座而起合掌恭敬。頂禮佛足右繞三匝。却住一面白佛言。世尊是尊者觀世音菩薩摩訶薩。能善演此不空王根本蓮華頂陀羅尼真言壇印三昧耶。與於世間持真言者作大利樂。世尊我今亦有不空王根本蓮華頂陀羅尼真言三昧耶。若真言者於三七日。清淨如法精持誦念。或常誦持此真言者。我除誓當隨逐守護。種種示現三昧神變。與諸願果。我欲佛前而演示之願垂納受。爾時釋迦牟尼如來。誥多羅菩薩言。善哉善哉汝當演說我已加被。爾時多羅菩薩。即說不空王根本蓮華頂摩尼心陀羅尼真言曰。那莫塞窒㘑拽特膹迦南嚲詑誐跢南舍枳野邏惹㫊地瑟詫娜那莫塞訖哩跢南那謨囉怛娜怛囉耶野那莫㫊利耶縛路枳諦濕縛囉野菩地薩埵野摩訶薩埵野摩訶迦嚕抳迦野那莫塞嚲邏曳摩訶禰謎唵嚲囉抳嚲囉抳嚲𭋺鉢頭麼弭步使跢嚲㘑麼抳迦娜迦弭質怛囉麼黎惹吒麼矩吒曼抳嚲鉢頭米度嚕度嚕鉢頭麼播捨步臡㫊暮伽播捨㰤塞羝嚲囉野皤伽縛底摩訶悉地婆囉泥覩嚕覩嚕摩訶嚲囉抳婆囉泥娑陀野悉悌㫊暮伽婆囉泥莎縛訶摩尼大心陀羅尼真言唵㫊暮伽鉢頭弭儞嚲㘑莎縛訶摩尼小心陀羅尼真言唵麼抳嚲𭋺𤙖世尊是摩尼心陀羅尼真言。與諸真言者滿所求願。塗飾壇場置多羅像。安悉香蘇合香塞畢㗚迦香如法和合。以斯真言晝夜如法。加持香燒承事供養。誦十萬遍。我即現身與所求願。除諸藥叉羅剎鬼神鬪諍災難。世尊若真言者。每欲臥時像前燒香。誦三七遍乃便寢臥。我速夢中現是人前。為說過現未來一切事法。令得一切知解圓滿福德成就。為滅一切災怪病惱。當命終時我為現身。加與正念將往佛剎。蓮華化生識相圓滿。得宿住智。為諸如來授於記莂。得金剛身。住諸如來種族壇會。乃至無上正等菩提更不退轉。爾時釋迦牟尼如來。誥多羅菩薩言。善哉善哉汝能說示不空王根本蓮華頂摩尼真言。護持一切行真言者最勝悉地。汝當加被最上願地而擁護之。爾時執金剛祕密主。四天王大梵天。那羅延天大自在天。帝釋天摩訶迦羅神。寶賢神滿賢神。半支迦神那吒俱鉢羅神。縛羅神大力神。訶哩底神商企尼神。毘摩夜神辯才天。阿努梵摩天功德天。一髻羅剎女神華齒神。及諸無量天龍八部。皆從坐起偏袒右臂。一時合掌同聲白言。世尊。此經所在國土。若有苾芻苾芻尼族姓男族姓女。讀誦受持書寫之者。我等一切諸天神眾。亦如斯會湊視擁護。與力加被。遮止世間一切災怪。乃至無上正等菩提常不放捨。爾時佛告執金剛祕密主等。善哉善哉汝斯大眾。應當如是守護此經。莫隱於地令住世間。為大明矩照諸有情而得解脫。