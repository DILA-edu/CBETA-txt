爾時執金剛祕密主菩薩摩訶薩。合掌恭敬白佛言。世尊我今惟忖。觀世音菩薩摩訶薩。說此不空羂索心王陀羅尼真言廣大解脫蓮花壇印三昧耶。極為甚深廣大無量。難解難入難得成就。觀是法中。有無量壇法無量印法。無量像法無量軌則威儀之法。猶如大海須彌山王。虛空陽焰微塵數等。又如如來無量大智。無與等智無思量智。總非一切天龍八部六欲魔眾人及非人之所𢜬量。唯是如來甚深大智見智。藏智大解脫智。亦是一切菩薩摩訶薩等。大智本行法界之智。此法前際中際後際皆不可得。我心思忖極大迷亂。何者是前何者是中何者是後。何者是可通解成就之法。何者是根本蓮花頂陀羅尼真言。何者是祕密心真言。何者是熙怡真言。何者是奮怒王真言。何者是奮怒王心真言。何者是一字二字三字四字。乃至十字真言。何者是安隱法豐饒法降伏法。何者是點藥法塗藥法。何者是像法壇法印法。何者是召請結界。梳髮洗浴治衣。甘露灌頂被甲。坐臥地法。何者是採花燒香塗香。芥子食餅果子花鬘法。何者是三白飲食燃燈。入壇禮拜行道散花。教受整儀法則。何者是取珠轉念乞夢。護身結界燒火火食。神通器仗攝法。何者是請召觀世音菩薩。親近發遣法。何者是羂索法。何者是金剛杵法。世尊此法我不悟解。於何相中倣斆修習。當得成就。後末世中我當云何隨順眾生種種心行。教修何法。依何陀羅尼真言之法。開導度脫。若修治者成何悉地。我於此法極大迷亂。無諸智解惟垂哀愍。願如法說解破疑網。爾時釋迦牟尼如來應正等覺。誥執金剛祕密主菩薩摩訶薩言。善哉善哉。祕密主。汝發斯問極為善問。何不早問遲辯若斯。汝能開導為諸眾生及真言者。皆得最上成就之地。故作是問為最大問。祕密主此不空羂索心王陀羅尼真言三昧耶。巨如十方無量大海難解難入。寧以海水瀝渧數知。此不空羂索心王陀羅尼真言三昧耶。實非數量得知其際。又以須彌山王末如微塵。亦盡數知。此不空羂索心王陀羅尼真言三昧耶。非所算分知其數限。如是廣大踰過大海微塵算分數分。祕密主所有十方過現未來一切如來。有種種智三昧耶亦可知數。此不空羂索心王陀羅尼真言三昧耶。非所算數得知其際。祕密主一切諸佛菩薩摩訶薩所有法智。知五蘊等差別相轉。所有類智。知蘊界處一切緣起。若總若別是無常等。所有俗智。知一切法假設名字。所有他心智。知諸有情心心所法修行證滅。所有苦智知苦不生。所有集智知集永斷。所有滅智知滅應證。所有道智知道應修。所有盡智知貪瞋癡盡。所有無生智。知諸有趣而不復生。所有如實智。解一切智一切相智。所有未知當知根。於諸聖諦未得現觀。未得聖果。所有已知根。於諸聖諦已得現觀。已得聖果。所有具知根。謂諸聲聞獨覺一切諸佛菩薩摩訶薩等。所有有尋有伺三摩地。離一切欲惡不善法。有尋有伺離生喜樂。入初靜慮具足而住。所有無尋惟伺三摩地。於初靜慮第二靜慮中間時定。所有無尋無伺三摩地。從第二靜慮乃至非想非非想處。所有佛隨念法隨念。僧隨念戒隨念。捨隨念天隨念。寂靜厭離隨念入出息隨念。身隨念死隨念。所行布施波羅蜜多時。以一切不空智大悲為首。自施一切內外所有。亦勸他施一切內外所有。所行淨戒波羅蜜多時。以一切不空智大悲為首。自住十善業道。亦勸他住十善業道。所行安忍波羅蜜多時。以一切不空智大悲為首。自具增上安忍。亦勸他具增上安忍。所行精進波羅蜜多時。以一切不空智大悲為首。自修六波羅蜜多精勤不息。亦勸他修六波羅蜜多精勤不息。所行靜慮波羅蜜多時。以一切不空智大悲為首。自修巧便。入諸靜慮無量無色。終不隨彼勢力受生。亦善勸他。入諸靜慮無量無色。同已善巧。所行般若波羅蜜多時。以一切不空智大悲為首。自如實觀一切法性無所執著。亦勸他觀一切法性無所執著。亦復不住自性自相。若動若住不可得故。所修四正斷時。於諸未生惡不善法。為不生故。於諸已生惡不善法。為永斷故。未生善法為令生故。已生善法為令安住。不忘增廣倍修滿故。所修四神足。修欲三摩地時。斷行離依成就神足。修勤三摩地時。斷行離依成就神足。修心三摩地時。斷行離依成就神足。修觀三摩地時。斷行離依成就神足。以無所得為方便。修信根精進根念根定根慧根時。謂信根精進根念根定根慧根性。離依離染以無所得為方便。修信力精進力念力定力慧力時。謂信力精進力念力定力慧力性。離依離染以無所得為方便。修念等覺支擇法等覺支。精進等覺支喜等覺支。輕安等覺支定等覺支捨等覺支時。謂念等覺支擇法等覺支。精進等覺支喜等覺支。輕安等覺支定等覺支捨等覺支性。離依離染以無所得為方便。修正見支正思惟支。正語支正業支。正命支正精進支。正念支正定支時。謂正見支正思惟支正語支正業支。正命支正精進支。正念支正定支性。離依離染。所住空解脫三摩地時。謂觀諸法自相皆空其心安住。所住無相解脫三摩地時。謂觀諸法自相無相其心安住。所住無願解脫三摩地時。謂觀諸法自相無願其心安住。以無所得為方便。修處非處智力時。謂如實了知諸有情類。因果等相處非處相。以無所得為方便。修業異熟智力時。謂如實了知諸有情類。諸業法受種種因果業異熟相。以無所得為方便。修種種界智力時。謂如實了知諸有情類無量界相。以無所得為方便。修種種勝解智力時。謂如實了知諸有情類無量勝解相。以無所得為方便。修根勝劣智力時。謂如實了知諸有情類根勝劣相。以無所得為方便。修遍行行智力時。謂如實了知諸有情類遍行行相。以無所得為方便。修靜慮解脫等持等至雜染清淨智力時。謂如實了知諸有情類。靜慮解脫等持等至雜染清淨根力覺支道支等相。以無所得為方便。修宿住隨念智力時。謂如實了知諸有情類。無量億數宿住事相。以無所得為方便。修死生智力時。謂如實了知諸有情類。無量無數死生事相。以無所得為方便。修漏盡智力時。謂如實了知諸漏永盡無漏心解脫無漏慧解脫。於現法中而自作證具足安住。能正了知我生已盡梵行已立。所作已辦不受後有。以無所得為方便。修正等覺無畏時。謂自稱是正等覺者。以無所得為方便。修漏盡無畏時。謂自稱已永盡諸漏。以無所得為方便。修障法無畏時。為諸弟子說障法道。以無所得為方便。修盡苦道無畏時。為諸弟子說盡苦道。如是等時。設有沙門若婆羅門若天魔梵。據餘世間依法立難。及令憶念。言於是法非正等覺。言有如是漏未永盡。言習此法不能障道。言修此道不能盡苦。我於彼難正見無由。以於彼難見無由故。獲安隱住無怖無畏。自稱我處大仙尊位。於大眾中正師子吼。轉妙法輪。甚深清淨正真無上。以無所得為方便。修義無礙解法無礙解詞無礙解辯無礙解。以無所得為方便。修大慈大悲大喜大捨。以無所得為方便。修五眼六神通一切智智。以無所得為方便。得我如來應正等覺。從初證得阿耨多羅三藐三菩提夜。乃至最後所作已辦入無餘依大涅槃夜。於其中間常無誤失無卒暴音。無忘失念無不定心。無種種想無不擇捨。志欲無退精進無退。念無退慧無退。解脫無退解脫智見無退。一切身業智為前導。隨智而轉。一切語業智為前導隨智而轉。一切意業智為前導隨智而轉。過現未來世所起智見無著無礙。以無所得為方便。以一心智如實遍入。知一切有情心心所法。圓滿遊戲種種神通。而自嚴淨種種佛土。供養承事諸佛世尊。於如來身如實觀察饒益有情。於法義趣如實分別。以法供養承事諸佛。當復諦觀諸佛法身。以無所得圓滿無相。謂不思惟一切諸相。於一切法不增不減。不執不著無取無住。圓滿一切法平等見。圓滿諸法一相理趣。行不二相不起分別。以無所得遠離一切聲聞獨覺一切諸見。捨諸有漏煩惱習氣見。調伏心性見。以無所得圓滿隨如一切天龍藥叉羅剎乾闥婆阿素洛蘖魯荼緊那羅莫呼洛伽人非人等一切音智。以無所得無量無數諸佛菩薩摩訶薩種族眷扇。非諸雜類。以無所得身相具足。於初生時其身具足一切相好。放大光明遍照無邊諸佛世界。令彼世界六種變動。有情遇者無不蒙益。以無所得圓滿出家無量無數天龍藥叉羅剎乾闥婆阿素洛孽魯荼緊那羅莫呼洛伽人非人等之所翼從。往詣道場剃除鬚髮。服三法衣受持應器。引導無量無數有情。令乘三乘趣證圓寂。以無所得殊勝善根廣大願力。感得如是妙菩提樹。吠瑠璃寶以為其幹。真金剛寶而為其根。奇妙眾寶以為枝葉種種花果。其樹高廣遍覆三千大千佛剎。光明照耀周遍十方殑伽沙等諸佛世界。滿足殊勝福慧資糧。成熟有情嚴淨佛土一切功德。乃至盡諸所有一切幻化三昧神通。皆是不空羂索心王陀羅尼真言三昧耶。祕密主汝問如是如來甚深大智見智。藏智大解脫智。一切菩薩摩訶薩大智。本行法界之智者。是觀世音菩薩摩訶薩。恒常以斯一切幻化三昧神變。示現如是不空羂索心王陀羅尼真言三昧耶種種形相色類神通。度諸有情。及真言者得大悉地。祕密主彼觀世音菩薩摩訶薩。身識心智大慈大悲。皆是不空羂索心王陀羅尼真言三昧耶。如水乳性合一味一相。平等無二平等溉灌。一切界處圓是不空羂索心王陀羅尼真言三昧耶。攝化度脫三有有情。等住涅槃金剛之地。若有人趣地獄趣餓鬼趣一切眾生。等心憶念觀世音菩薩摩訶薩名者。一時齊至隨所給濟無不解脫。彼觀世音菩薩摩訶薩。悲心愍心不退不悔。復有一切諸天乃至色究竟天。一切龍神藥叉羅剎阿素洛乾闥婆蘖魯荼緊那羅摩呼囉伽。乃至阿鼻地獄所有有情。一時稱念觀世音菩薩摩訶薩名者。亦皆同時齊至度脫諸欲厄難。譬如日月平等輪光。滅四洲中所有一切混沌黑暗。彼觀世音菩薩摩訶薩亦復如是。以大慈悲。光明遍照一切有情。有為有漏生老病死種種厄難。皆得解脫住於善道。祕密主彼觀世音菩薩摩訶薩。為諸眾生及真言者。如是堅牢被精進鎧。與證無上菩提之道。如大商主引進眾人。遮止惡道安置善道。心不分別心不悔惓。爾時執金剛祕密主菩薩摩訶薩。承佛稱讚觀世音菩薩摩訶薩大功德已。奮迅踊躍合掌偈歎。嗚呼大悲觀世音嗚呼世間自在主若有專正憶持者得脫一切惡道苦此是世間尊重父此是世間尊重母此是世間救度者此是世間大日光復告執金剛祕密主言。如是如是如汝所說。汝應當往觀世音菩薩摩訶薩前。恭敬頂禮如法啟問。即以真語實語為汝演說。爾時執金剛祕密主菩薩摩訶薩。即起于座輪弄於杵。步如師子。詣觀世音菩薩摩訶薩前。恭敬頂禮右遶三匝。却住一面。脫所頭上清淨月光摩尼寶冠。二手捧上觀世音菩薩摩訶薩已。長跪合掌白言聖者。我於此法甚大迷亂。無諸智慧解此不空羂索心王陀羅尼真言廣大解脫蓮花壇印變像成就三昧耶。此法廣大甚深無量皆不了知。何者為前何者為中何者為後。何者為根本蓮華頂陀羅尼真言。何者為祕密心真言。何者為善熙怡真言。何者為奮怒王真言。何者為奮怒王心真言。何者為一字二字三字四字。乃至十字真言及一切法。願為示教開釋解說。爾時觀世音菩薩摩訶薩。以慈悲心受斯清淨月光寶冠。便擲於空獻供養佛。以大神力寶冠直至阿迦尼吒天。當佛頂住變成寶蓋。周圓縱廣五百千踰膳那。紺瑠璃寶而為其骨。以諸大寶作花珠瓔。閻浮檀金為眾鈴鐸。天諸衣服以為網拂。其蓋一一花瓔鈴鐸。網羅珠拂出無量光。其光鎣徹過百千日。舉眾仰觀心皆愉喜。一切諸天龍神八都。皆悉頂禮恭敬供養。苦行仙眾一時發聲。種種歌唄瞻讚斯蓋。是諸如來所讚歎處。其蓋諸花一一臺上各有寶帳。一一帳中有一如來結加趺坐。遶蓋四邊而有無量諸天娙女。龍女乾闥婆女阿素洛女蘖嚕荼女緊那羅女。一切種族真言仙女。及有無量百千天龍藥叉羅剎乾闥婆阿素洛蘖魯荼緊那羅摩呼羅伽等眾。一一皆乘眾寶花雲光明臺殿。各持天諸花鬘塗香末香。天諸音樂衣服珠瓔幢花幡拂。各相交列供養如來。或俱擊奏種種天樂。歌舞讚歎唱梵音聲。一時等心獻供養佛。所有住補陀洛山一切天龍八部。亦皆歡喜勇躍觀視歎未曾有。復有一切如來種族真言神。一切蓮花種族真言神。一切金剛種族真言神。一切摩尼種族真言神。一切香象菩薩種族真言神。一切大曼拏羅種族真言神。踊躍觀視歎未曾有合掌瞻仰。復有一切星天七曜天。毘摩夜天大梵天。帝釋天那羅延天。大自在天俱摩羅天。難禰計濕縛囉天。誐泥濕縛囉天。伊首羅天摩醯首羅天。四天王寶賢神滿賢神。力天神焰摩王。縛嚕拏天俱廢羅天。皆乘寶殿。各持天諸花鬘塗香末香衣服珠瓔寶蓋幢幡。敷飾會中而供養佛。復有兜率陀天乃至阿迦尼吒天。各乘天諸寶雲宮殿。於虛空中雨現種種色海雲。獻供養佛觀世音菩薩摩訶薩。并會大眾。復有地居一切叢林神藥草神苗稼神花果神。山神水神泉沼神。河神江神海神龍神。藥叉羅剎乾闥婆阿素洛蘖魯荼緊那羅摩呼羅伽。各持種種塗香末香燒香。水陸雜花一時繽紛。遍散敷地作大供養。如是一切天龍神眾。俱時同得如來神通威德加備。爾時執金剛祕密主。見斯廣大無量神變。復思念言彼觀世音菩薩摩訶薩。示現如是無量神通廣大神變。復白觀世音菩薩摩訶薩言。惟垂開示使解疑惑。爾時觀世音菩薩摩訶薩。誥執金剛祕密主菩薩摩訶薩言。解所疑者諦聽諦聽。爾時觀世音菩薩摩訶薩。復從座起往詣佛前。恭敬合掌頂禮尊足。右遶三匝却住一面。熙怡微笑放大光明。白佛言世尊是不空羂索心王陀羅尼真言三昧耶中。根本蓮花頂陀羅尼真言祕密心印。溥遍幻化觀大曼拏羅廣大神變最上三昧耶。欲於佛前開演示之。是三昧耶以少功行。讀誦受持速得成就。爾時釋迦牟尼佛。即伸無量百千光明金色光手。摩觀世音菩薩摩訶薩頂讚言。善哉善哉清淨者。今正是時宜當演說。爾時觀世音菩薩摩訶薩承佛讚已。遍觀十方一切如來。一時恭敬盡皆頂禮。奮迅踊躍即說根本蓮花頂陀羅尼真言曰。那莫塞窒隷野特婆努誐嚲跛囉底瑟恥諦瓢薩縛嚲詑誐覩瑟抳灑㫊暮伽漫拏攞俁呬曳瓢薩縛勃陀菩地薩得廢瓢那莫薩縛跛囉底曳迦勃陀哩野失囉縛迦僧祇瓢底嚲那誐嚲跛囉窒半禰瓢那莫薩縛嚲詑誐跢俁呬野矩攞紇利娜野三麼曳瓢那莫三藐誐跢南那莫三藐跛囉底半那南那莫舍囉特縛底素跢野摩訶麼戴曳那莫㫊唎耶梅窒隷野跛囉姥契瓢摩訶菩地薩埵哩野誐拏縛㘑瓢那謨㫊弭嚲皤野嚲詑誐跢耶囉㰤羝三藐三勃陀野那謨囉怛娜怛囉耶野那莫鉢頭暮瑟抳灑漫拏攞陀囉野那莫㫊唎耶縛路枳諦濕縛囉野菩地薩埵野摩訶薩埵野摩訶迦嚕抳迦野那謨摩訶哩使㫊唎野誐拏縛㘑瓢翳瓢那莫塞訖哩埵婆縊琳弭目訖灑漫努臨㫊唎耶縛路枳諦濕縛囉野穆庫特祇唎拏摩暮伽囉惹鉢頭暮瑟抳灑紇唎娜焰嚲詑誐跢三姥佉皤使擔摩訶諾鉢唎訕末地曳㫊㰤弭跢儞摩󰨢嚲以使曳枲佃覩米薩縛迦唎野抳薩縛皤曳數者米𡀩乞釤矩嚕怛𭔞他唵鉢頭暮瑟抳灑婆囉那𤙖者囉者囉旨唎旨唎主嚕主嚕摩訶迦嚕抳迦弭哩弭哩比哩比哩旨唎旨唎播囉麼迦嚕抳迦枲哩枲哩旨哩旨哩比哩比哩弭哩弭哩摩訶鉢頭麼㰤塞嚲迦攞迦攞枳哩枳哩矩嚕矩嚕摩訶戍陀薩埵翳呬曳呬勃𠆙效𠆙馱縛馱縛迦拏迦拏枳抳枳抳矩拏矩拏播囉麼戍陀薩埵迦囉迦囉枳哩枳哩矩嚕矩嚕摩訶塞詫麼跛囉跛嚲者攞者攞散者攞散者攞弭者攞弭者攞翳䋾䋾翳䋾翳皤囉皤囉避哩避哩步嚕步嚕摩訶弭麼攞鉢頭暮瑟抳灑弭囉惹娑馱野娑馱野𤙖𤙖翳呬曳呬摩訶迦嚕抳迦摩訶鉢戍鉢底廢灑陀囉陀囉陀囉摩訶鉢頭暮瑟抳灑陀囉縒囉縒囉薩婆縛囉拏㰤囉㰤囉者囉者囉薩縛苾𠆙陀囉那麼塞訖哩嚲㰤囉㰤囉薩縛播簸枳哩弭灑㰤囉㰤㰤呬呬虎虎唵迦囉沒囉㰤麼廢灑陀囉陀囉陀囉地唎地唎度嚕度嚕摩訶鉢頭麼入縛攞陀囉嚲囉嚲囉縒囉縒囉播囉播囉鉢頭麼播捨陀囉者囉者囉縛囉縛囉囉濕弭捨嚲娑㰤塞囉鉢囉底漫抳跢舍哩囉入縛攞入縛攞答播答播皤伽畔素摩𡫸𬺼野麼縛嚕拏矩廢囉沒囉㰤米捺囉理使禰縛誐拏𩓝旨嚲者囉拏素嚕素嚕主嚕主嚕補嚕補嚕散㮈矩麼囉沒捺囉婆縒縛弭瑟努馱曩娜禰縛理使那野迦縛虎弭弭馱廢灑陀囉摩訶鉢頭麼怛拏馱囉播捨陀囉馱囉馱囉地唎地唎度嚕度嚕詑囉詑囉伽囉伽囉野囉野囉攞囉攞囉麼囉麼囉播囉播囉柘囉柘囉縛囉縛囉摩訶婆囉那野迦三曼多曼拏羅縛路枳嚲弭路枳嚲路計濕縛囉摩醯濕縛囉姥虎姥虎姥嚕姥嚕姥野姥野悶遮悶遮皤伽畔㫊唎耶縛路枳諦濕縛囉野𡀩䞘灑𡀩䞘灑麼麼薩縛皤曳瓢薩𢋑鉢捺囉米瓢薩縛䞘囉醯瓢薩縛入縛㘑瓢薩縛𡖺地瓢縛默畔馱娜嚲拏娜囉惹主囉嚲塞迦囉㫊䞘儞塢娜迦弭灑捨塞怛囉播哩暮者迦迦拏迦拏既抳既抳矩努矩努者囉者囉印𡫸哩野縛攞抱杖誐者覩邏哩野薩地三跛囉迦捨迦嚲麼嚲麼娜麼娜麼縒麼縒麼摩訶嚲悶馱迦囉弭馱麼娜殺播囉弭跢播哩布囉迦弭理弭理䋾䋾䋾䋾詑詑詑詑置置置置拄拄拄拄翳臡野折麼訖哩嚲播哩迦囉翳呬曳呬縊濕縛囉摩醯濕縛囉鉢頭米濕縛囉摩訶步嚲誐拏畔惹迦摩訶悉悌濕縛囉矩嚕矩嚕播囉播囉迦䋾迦䋾麼䋾麼䋾弭戍馱弭灑野皤新摩訶迦嚕抳迦濕廢哆拽腎饒播弭嚲囉怛那摩矩吒摩羅馱囉薩縛腎惹始囉枲訖哩嚲惹吒摩矩吒麼褐特步嚲迦麼攞訖哩嚲迦羅嚲攞枝㰤娜三麼地弭穆乞灑跛囉劍𬼩縛虎薩埵散怛底播哩播者迦摩訶迦嚕抳迦薩縛羯摩婆囉拏弭輸馱迦薩縛𡖺地跛囉暮者迦薩麼舍播哩布囉迦薩縛薩埵縛三摩濕縛縒迦唵鉢頭暮瑟抳灑播捨紇唎娜野曼拏攞那謨窣覩羝莎縛訶爾時觀世音菩薩摩訶薩。說是陀羅尼真言時。三千大千世界六返大動。其補陀洛山上下周圓溥遍從地。一時涌出眾寶蓮華。觀世音菩薩摩訶薩臍中。放大光明出現千葉眾寶蓮華。青瑠璃寶以為其幹。閻浮檀金而為其臺。赤珠為子白珠鬚蘂。其華復放種種色光。徹照十方一切剎土。天宮龍宮藥叉宮羅剎宮阿素洛宮乾闥婆宮蘖魯荼宮緊那羅宮摩呼羅伽宮一切有情警覺安慰。其光下照十六地獄。盡皆變成蓮華之池。是中一切受苦有情皆得解脫。一時捨命往於西方安樂國土。蓮華臺生。以天衣服而莊嚴身。證宿住智。水陸一切有情之類。遇斯光者捨所報身共生天界。以天衣服而莊飾身。在會一地二地菩薩。一時皆證第八地住。其三地四地五地。乃至七地一切菩薩摩訶薩等。皆證無上正等菩提。一切種族真言明仙。皆證不空王蓮華頂祕密心曼拏羅三摩地。一切龍王。皆證寶幢三摩地。一切諸天皆證火矩三摩地。一切藥叉王羅剎王。皆證寶宮殿三摩地。一切阿素洛王乾闥婆王。皆證金剛甲幢三摩地。一切蘖嚕荼王。皆證金剛嘴大迅疾力三摩地。一切緊那羅王摩呼羅伽王一切真言神。皆證身口意業清淨三摩地。一切苾芻苾芻尼鄔波索迦鄔波斯迦。皆脫無明行識名色六處觸受愛取有生老病死憂悲苦惱。爾時釋迦牟尼如來。身上遍放大日幢光。直入觀世音菩薩摩訶薩心。爾時觀世音菩薩摩訶薩。即復誥執金剛祕密主菩薩摩訶薩言當諦觀此不空王蓮華頂祕密心神通自在曼拏羅三昧耶。於是執金剛祕密主菩薩摩訶薩白言。聖者我已觀見此不空王蓮華頂最上祕密心神通自在曼拏羅三昧耶。廣大無量甚深奇特難。見未曾有。成就一切最上之法。與諸有情除諸重擔。令受持者獲大福地。爾時觀世音菩薩摩訶薩。復誥執金剛祕密主菩薩摩訶薩言。諦聽諦聽是不空王蓮華頂祕密心神通自在曼拏羅三昧耶。能廣利益一切有情。除諸罪障逐諸毘那夜迦。一切魔怨眾惡鬼神皆自馳散。一切毒藥毒蟲虎狼惡獸。種種災難悉皆除遣。但讀誦者速得真實無上成就。爾時執金剛祕密主菩薩摩訶薩。歡喜微笑掌弄持杵。曰大悲者言。何者是真實蓮華頂祕密心神通自在曼拏羅三昧耶。願為說示。爾時觀世音菩薩摩訶薩。即伸右手摩自臍上大光明中千葉蓮臺。即於臺上出現寶帳。於其帳中現蓮華頂祕密心神通自在曼拏羅觀世音菩薩。大梵天相面目熙怡。三眼四臂。具以眾寶瓔珞天服而莊嚴身。首戴寶冠冠有化佛。一手把索一手執寶蓮華冠。一手執寶杖一手執金剛杵結加趺坐。身放種種奇妙色光。自嚴其身。光蔽日月眾星之光。謂諸如來目所觀察。一切菩薩摩訶薩恭敬頂禮。一切諸天合掌禮讚。一切苦行仙眾禮敬讚歎。一切龍神藥叉羅剎阿素洛乾闥娑蘖嚕荼緊那羅摩呼羅伽等。合掌頂禮旋遶歌讚。爾時執金剛祕密主菩薩摩訶薩并及眷屬。覩斯蓮華頂祕密心神通自在曼拏羅三昧耶真實祕密廣大神變。一時皆證不空蓮華頂無垢光焰三摩地不空幻化三摩地。歡喜合掌。一時禮讚觀世音菩薩摩訶薩。爾時觀世音菩薩摩訶薩。即說祕密心真言曰。唵㫊暮伽紇唎娜野鉢頭暮瑟抳灑矩麼囉廢灑馱囉鉢頭米濕縛囉㫊米捨野薩縛暮伽矩攞縒麼野紇唎娜焰薩縛悉𠆙暮儉跛囉拽撦鉢頭麼鉢頭麼𤙖𤙖那謨窣覩羝莎縛訶如是真言身心愉悅。大悲心觀阿彌陀佛觀觀世音菩薩誦持之者。所得福蘊。同等三世一切如來戒解脫蘊。亦等阿彌陀佛解脫色蘊。亦如觀世音菩薩摩訶薩。執持種種器仗之身。若常結蓮華頂印。自灌其頂而誦念者。得同三世一切如來為授灌頂。當證百千三摩地福聚相應。種族熙怡王真言曰。唵㫊暮伽鉢頭暮瑟抳灑濕縛囉鉢頭米濕縛囉㫊曼怛囉野薩縛嚲詑誐嚲南㫊暮伽鉢頭暮瑟抳灑縒麼野摩迦唎灑野跛囉米捨野薩縛羯麼枲沈米跛囉拽播㫊縛路枳諦濕縛囉𤙖𤙖摩訶鉢頭暮瑟抳灑步臡莎縛訶如是真言心愉面畏。大悲心觀。觀世音觀。蓮華頂曼拏羅。觀世音曼拏羅中誦持之者。蓮華種族真言明王。梅怛囉真言明王。苾𠆙真言明王。觀世音菩薩摩訶薩皆為祐護。與證不空種族悉地蓮華頂種族悉地。蓮華廣大壇悉地不空羂索心王陀羅尼真言曼拏羅悉地。不空富饒尊貴自在悉地。一切菩薩種族通會悉地。當於百千佛剎中。生為大種族真言明仙。游諸天中龍中一切藥叉羅剎阿素洛乾闥婆蘖魯荼緊那羅摩呼羅伽人非人中。皆得自在。乃至當證無上正等菩提相應。種族奮怒王真言曰。唵摩訶戰拏鉢頭米濕縛囉弭弭馱嚕播弭迦䋾鉢頭麼鄧瑟吒囉迦囉攞鼻灑拏縛訖怛囉薩縛訥瑟吒紇唎娜焰佉娜野弭䞘南鉢頭麼姪力旨置姪哩置𤙖莎縛訶如是真言奮怒身心。觀奮怒王誦持之者。須彌盧山金山鐵山盡皆震動。大海涌沸。一切龍宮皆大火起。諸惡毘那夜迦皆被止縛。一切鬼神四散馳走。一切大奮怒王恒皆擁護。大梵天帝釋天。那羅延天大自在天。焰摩王水天。娑伽羅龍王。難陀龍王跋難陀龍王。優波難陀龍王。俱摩羅天神四天王神。常逐護持。降伏諸災面向災處。以大怒聲誦念之者。則得除滅。壇中密誦作修法者速得成就。種族奮怒王心真言曰。唵㫊暮伽鉢頭暮瑟抳灑摩訶鉢頭麼播捨矩嚕陀迦哩灑野鉢囉廢捨野摩訶鉢戍鉢底野麼婆嚕拏矩廢囉沒囉㰤麼廢灑馱囉摩訶戰拏米誐㫊暮伽矩攞縒麼野鉢頭米𤙖𤙖如是真言奮迅身心。觀奮怒王。不空王觀世音前。燒焯香王誦持之者。所有心念一切善法悉皆成就。