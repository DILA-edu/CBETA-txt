如是我聞。一時薄伽梵。住安樂世界。與大菩薩眾。所謂觀自在菩薩。得大勢菩薩。除一切蓋障菩薩。地藏菩薩。普光菩薩。虛空藏菩薩。金剛手菩薩除一切怖畏菩薩。持一切清淨吉祥菩薩。持一切福相菩薩。持日月三世菩薩。文殊師利菩薩。如是等菩薩摩訶薩而為上首。爾時觀自在菩薩摩訶薩。往詣世尊所頭面禮足退坐一面。時大吉祥天女亦往詣佛所頭面禮足。圍繞。無量百千匝及禮一切安樂世界所住菩薩退坐一面。爾時世尊見吉祥天女。有無量百千福莊嚴。俱胝如來圍繞。一切釋梵護世讚揚稱歎。以大梵音告觀自在菩薩摩訶薩言。觀自在菩薩若有國王王子比丘比丘尼優婆塞優婆夷婆羅門剎利毘舍首陀。若受持大吉祥天女十二契一百八名無垢讚歎。其王剎利國界所有眾生。一切怖畏逼惱並皆消除。一切怨賊人非人怖亦不為害。一切財穀皆悉豐饒。吉祥天女於彼王剎利宅中常所居止。時彼菩薩摩訶薩說如是言。善哉善哉世尊妙說此語。若有持吉祥天女名號。彼獲如是福利。時無畏觀自在菩薩摩訶薩。即白佛言世尊。吉祥天女曾於何處種植善根。佛言彼於恒河沙如來應供正遍知處。種植善根。無畏觀自在菩薩我念過去世。於寶生世界。寶花功德海吠琉璃金山金光明吉祥如來應供正遍知。出興於世。大吉祥天女於彼種植善根。及餘多如來所。由稱如是如來名號。此大吉祥天女作成就善根。此諸如來常隨逐大吉祥天女。能脫一切罪。除滅一切煩惱。令一切身作無垢。召集增益一切財穀。能除貧窮。能攝召一切天龍藥叉羅剎乾闥婆阿脩羅迦樓羅緊那羅摩睺羅伽。能息一切逼惱諍訟鬪戰。能成辦六波羅蜜所謂。南無吉祥密如來南無恒河一切津口吉慶吉祥如來南無栴檀花威星光吉祥如來南無普遍照曜勝鬪戰吉祥如來南無功德海照曜曼茶羅吉祥如來南無法神通幢進吉祥如來南無曜寂靜香照曜吉祥如來南無眾生意樂寂靜身吉祥如來南無願海吉祥如來南無妙遍稱讚名號吉祥如來南無不退輪寶處吉祥如來南無日輪照曜踴起吉祥如來南無無數精進妙住吉祥如來南無無量善住吉祥如來南無音聲支分吉祥如來南無般若燈無數光幢吉祥如來南無那羅延禁戒甲冑吉祥如來南無梵吉祥如來南無摩醯首羅吉祥如來南無日月吉祥如來南無甚深法光王吉祥如來南無虛空燈現喜吉祥如來南無日光幢吉祥如來南無香燈吉祥如來南無海藏生吉祥如來南無變化雲妙聲吉祥如來南無一切照曜嚴吉祥如來南無樹王增長吉祥如來南無寶焰山吉祥如來南無智焰海吉祥如來南無大願進吉祥如來南無大雲吉祥如來南無念幢王吉祥如來南無帝幢幡王吉祥如來南無鉤召一切財穀吉祥如來南無鉤召寂靜吉祥如來南無鉤召吉慶吉祥如來如是如來名號。若有恭敬受持讀誦者。彼善男子善女人。得發生甚多福聚。一切如來授記大吉祥天女。汝當於吉祥寶莊嚴世界成等正覺。號吉祥摩尼寶生如來應供正遍知。其世界種種天寶以為莊嚴。於彼世界。唯此如來作光明。彼菩薩眾於彼佛世界中。自然光明壽命無量。從空演出佛法僧音聲。所有菩薩於彼佛世界生者。一切皆蓮華臺化生。云何十二契一百八名無垢讚歎。無畏觀自在汝今諦聽。所謂。一切如來所灌頂一切如來母一切天母一切如來吉祥一切菩薩吉祥一切賢聖聲聞緣覺吉祥梵毘紐摩醯首羅吉祥一切天上首吉祥一切處到吉祥一切天龍藥叉羅剎乾闥婆阿脩羅迦樓羅緊那羅摩睺羅伽吉祥一切持金剛手持金剛吉祥四王護世吉祥八曜二十八宿吉祥唵娑尾怛哩馱怛哩摩多四明吉祥吉祥鬼母勝最勝恒河一切津一切吉慶無垢吉祥一切除罪無逸月吉祥日吉祥一切曜吉祥乘師子百千俱胝頻婆羅蓮華莊嚴蓮華大蓮華蓮華座蓮華藏持蓮華具蓮華無量寶光明施財白大白蓮華白臂持一切吉慶莊嚴一切福身調柔者百千臂百千眼百千頭持種種間錯摩尼冠妙色種種色名稱極名稱寂靜貳母多清淨髮月光日光作端嚴一切有情對面吉祥聖者依花花自在一切須彌山王吉祥一切江河吉祥一切海水吉祥一切津口吉祥一切藥草樹財穀吉祥施金施飲食色清淨身色者一切如來自在者一切天眾對面吉祥焰摩水天俱尾羅嚩娑嚩上首吉祥與者食者威光具威光豐饒榮盛增長高遷法吉祥依春俱牟陀藏慈悲者依丈夫身一切清淨吉慶手除一切不吉祥者鉤召一切福吉祥一切地王吉祥一切持明吉祥一切鬼藥叉羅剎餓鬼毘舍遮鳩槃茶摩睺羅伽吉祥一切天宮諸天吉祥一切念誦護摩吉祥曜極喜福德遊戲一切仙清淨吉祥一切吉祥一切宮殿尊勝吉祥一切緊那羅吉祥一切日勝吉祥無罪處流者音樂適悅者俱尾羅愛者法王吉祥如上一百八名真言曰。唵微路迦耶多羅耶慕者耶薩嚩耨契毘藥薩嚩補尼耶三婆囉那摩目企俱嚕娑嚩訶唵凝哦薩嚩底㗚他目企娑嚩訶唵娑尾怛哩娑嚩訶薩嚩莽哦攞馱哩尼娑嚩訶遮咄吠那薩嚩諾朅沙怛囉󰋲囉訶哦拏地母㗚低帶曳娑婆訶沒囉唅摩耶娑嚩訶尾瑟弩微娑嚩訶嚕㮈囉耶娑嚩訶尾濕嚩目佉耶娑嚩訶唵仡里儞仡里儞薩嚩迦哩耶僧娑達儞悉儞悉儞儞儞儞儞阿洛乞灑弭咩那舍耶阿嚩訶泥微室哩微室囉末拏耶娑嚩訶蘇靺㗚拏馱那馱儞耶羯哩瑟尼娑嚩訶薩嚩布尼耶羯哩瑟尼娑嚩訶室哩泥嚩多羯哩瑟尼娑嚩訶薩嚩播波奢末尼娑嚩訶薩嚩洛乞瑟彌鉢囉奢末尼娑嚩訶薩嚩怛儞󰋲多毘色羯他曳娑嚩訶薩嚩泥靺多鉢囉目佉室哩曳娑嚩訶阿欲摩囉靺哩拏迦羅曳娑嚩訶薩嚩波尾怛囉莽薩囉訶薩多曳娑嚩訶僧質嚩呬儞曳娑嚩訶波娜三步多娑嚩訶薩嚩吉哩爹迦區㗚娜尾娜尸尼曳娑嚩訶無畏觀自在菩薩。此大吉祥真言及以一百八名號。能除一切煩惱。能摧一切罪。能鉤召一切福。能除一切不祥。能鉤召一切福德。若有人受持讀誦及諸如來名號者。彼當早起於一切佛。燒香及花供養。為吉祥天女。應燒檀香應讀此經。其人不久獲得一切吉祥一切安樂喜悅。一切天擁護一切事業悉得成就。佛說是經已。觀自在菩薩摩訶薩及大吉祥天女。一切大眾聞佛所說。皆大歡喜信受奉行。