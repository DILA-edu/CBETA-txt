我今說普賢菩薩身口意金剛念誦法。由修此法等同金剛薩埵。修行者住勝解行地。曾入金剛界大曼茶羅。受菩提心戒。於諸有情。有大悲愍拔濟安樂心。不惜身命。剎那剎那常懷得普賢菩薩身。於身業懃常習。遍觀一切諸佛菩薩。如對目前。所居山間阿蘭若。或於精室或於伽藍。或於宅舍建立道場。面向東方或西隨取穩便。端身結跏趺坐或全跏或普賢跏或隨意坐。心遍緣一切有情界。令有情三業身口意淨密語曰。唵娑嚩婆嚩戍度憾次應觀如來相好圓備。運心想供養。以天妙塗香花鬘香燈燭飲食種種讚歎。則依四種禮印契密語。禮四方如來捨身供養。則成受三世無礙智律儀戒。則起右膝著地。結持金剛三麼耶印。當心誦。於頂上散。由結此印誦密語。則成遍禮供養承事一切如來密語曰。唵嚩日囉吻次應發露說罪。隨喜勸請迴向發願已。則結跏趺坐作是思惟。願一切有情獲得出世無上悉地成就密語曰。唵薩嚩怛他孽多餉悉多薩嚩薩怛嚩南薩嚩悉馱藥三鉢撚耽怛他蘖多室者地底瑟咤耽次結金剛掌印。誦密語三遍密語曰。唵嚩日囒惹里由結此印及誦密語。所修瑜伽相應門悉地皆成就結金剛縛印誦密語曰。嚩日囉滿馱由結使皆得解脫。十波羅蜜頓得圓滿。次即以縛印三掣。拍胸間誦密語曰。唵嚩日囉滿馱怛囉吒由結此印及誦密語當入曼茶羅阿闍梨所引入。金剛薩埵三業金剛令入弟子心。自性金剛智令。得發動顯現。次結金剛遍入印。即前金剛縛。二大指入掌安於無名指間誦密語曰。唵嚩日囉吠奢噁由結此印。三業金剛。於身中作大阿吠奢。獲大神驗威德。次以准前印。以二頭指各屈拄二大指背。即成金剛拳印密語曰。唵嚩日囉母瑟知𤚥由結此印令三業金剛堅住不散失。次以前金剛縛印合竪二中指。是金剛薩埵印密語曰。唵嚩日囉三麼耶薩怛鑁由結此印。修行者當住普賢菩薩三摩地。坐於月輪。令身色相光明圓備。次結素囉多大誓真實印。以縛印二大指二小指各以指頭相拄。如獨𦙶杵。二中指入掌竪合。令拄心上即成。作是思惟。我身既成普賢菩薩。發此心時成就無邊解脫觀一切有情。自他無別。同體大悲即誦大誓真實密語曰。唵嚩日囉三麼耶斛素囉多娑怛鑁次應住勝三世忿怒金剛三摩地。立印四面八臂威德赫奕。光明熾盛如劫燒爛。左脚踏摩醯首羅。右脚踏烏摩。即以二手金剛拳。二小指反相鉤。竪二頭指。以印左旋辟除人天諸魔及作障者。右旋即成結方隅界。諸佛菩薩尚不違越。何況三界中作障者。即以印印心額喉頂四處密語曰。唵遜婆儞遜婆儞吽仡哩恨拏仡哩恨拏吽仡哩恨拏波耶吽阿娜耶斛婆誐鑁嚩日囉吽泮吒由結此印誦密語三密相應。阿賴耶識中所有雜染種子。以此金剛智火。焚燒悉盡。一切外障不能為障難。次結蓮華族三摩耶印。以二手金剛縛。合竪二大詣及二小指。以印安於口。想自身同金剛法菩薩密語曰。唵嚩日囉三麼耶薩竪鑁由結此印。所修三摩地瑜伽悉皆現前。次結定印。遍觀虛空諸佛猶如胡麻。即誦密語曰。唵薩嚩瑜誐質多母答波娜夜彌由結此印誦密語。滅一切障。獲得安樂悅意。超魔境。即同諸佛得一切世天供養。即誦通達心密語曰。唵質多鉢囉底吠鄧迦嚕彌次入九種緣生三摩地智。觀一切法。如幻如陽焰如夢如影像如聲響如光影如水月如變化如虛空。作是觀已。是心於染於淨。通達無礙猶若虛空。次應入菩提心觀。中誦密語菩提心密語曰。唵冒地質多母答波娜夜彌由結此印則於身中當胸臆間。觀圓滿月皎潔清涼。無限數多誦通達菩提心密語畢。得心水澄淨。菩提心月影現於中。於此滿月上。觀五鈷金剛杵。了了分明誦密語曰。唵底瑟姹嚩日囉由作如是觀誦此密語。是心成如金剛。次觀身如五鈷金剛杵誦密語曰。嚩日囉怛麼俱含次觀遍滿虛空中佛。悉來入金剛杵中合為一體。由作如是觀智并誦密語。修行者三業成如金剛。修行者當觀自身如普賢菩薩。戴其五佛冠身如水精月色。右手持五鈷金剛杵。左手持金剛鈴。身處在滿月輪。了了分明則誦密語曰。唵嚩日囉薩怛嚩三母他含次用素囉多金剛印。結金剛縛。以右大母指入左虎口中即成。以此印加持心額喉頂密語曰。唵素囉多裟怛鑁次二手金剛縛。竪二中指屈上節如劍。二頭指各屈。輔二中指令相著。二大指如結跏即成。是名金剛界印。亦名五佛冠印密語曰。唵薩嚩怛他蘖多囉怛曩毘曬迦噁次結灌頂印置印安於頂上同前印密語曰。唵嚩日囉麼隷鼻詵者𤚥鑁次以二手作金剛拳。當額如繫鬘繒。次腦後亦如前繫已。從小指散下。如垂引繒帶勢。印誦密語曰。唵砧次結被甲印二手金剛拳。展二頭指。於指端想唵砧二字。便以二指當心。相遶三遍。次背後却至臍二膝。又至臍次腰却至心。左右肩頸次頂後額腦後。結拳如繫甲勢。密語曰。唵阿婆曳嚩日囉迦縛制滿馱囉訖曬𤚥吽㟏次二手旋拳如舞勢妙拍一遍令歡喜密語曰。唵嚩日囉覩使也斛次結金剛輪曼茶羅印。二手金剛拳。二頭指二小指互相鉤即成。印地及身五處密語曰。唵嚩日囉斫羯囉吽弱吽鑁斛次結警覺一切聖眾印。以二手交臂右押左彈指。每誦一遍一彈指。令滿四遍密語曰。唵嚩日囉三麼惹弱弱由作此印。普賢菩薩及一切眷屬。應時雲集在於空中。次結四門菩薩印儀初東門金剛鉤菩薩。居曼茶羅中青色。南門中金剛索菩薩。黃色持索為印。西門中金剛鎖菩薩。赤色持鎖為印。北門中金剛鈴菩薩。綠色持鈴為印。此四菩薩各具五佛冠鬘種種嚴麗。以為莊嚴。次結鉤印二手金剛拳。二小指反相鉤。直竪左頭指。屈右頭指上下來去。是鉤印密語曰。唵嚩日𠻴矩勢弱次不解前印。改二頭指頭相跓如鐶。是索印密語曰。唵嚩日囉播勢吽次以前印二頭指二大指互相交頭相捻屈其臂。是鎖印密語曰。唵嚩日囉餉迦麗𭷪次如前鎖印二大指入掌搖動。即成密語曰。唵嚩日囉健𪘨斛次誦本尊菩薩一百八名讚。誦已則結金剛薩埵大誓真實印。并誦密語。請聖眾降曼茶羅中密語曰。系摩賀素佉嚩日囉薩怛嚩夜呬試仡臨摩賀素佉嚩日囉母佉三昧耶摩拏播攞野鉢囉母𠆙母𠆙素囉多薩怛鑁阿拏囉訖覩茗婆嚩素覩瑟庾茗婆嚩素涅哩住茗婆嚩素布瑟庾茗婆嚩婆誐鑁阿曩儞𩕳馱諾薩怛嚩薩嚩悉朕茗鉢囉野車翳沙怛梵阿訖哩使也鉢囉吠奢三摩曳囉麼特罔嚩試迦嚕彌昧母娜囉娑滿怛囉跛乃弱吽鑁斛由結印誦密語。能警覺普賢菩薩并諸聖眾眷屬。歡悅不越本誓來降道場。此印及密語。能召引入縛令喜悅。誦至弱字。掌中二指如鉤來去。至吽字屈如環則成索至鑁字則交結則名鎖。至斛字則如鈴搖動能悅諸聖。或誦三遍或四遍。次結閼伽印。以二手金剛掌。二中指頭相合。二頭指在中指後如鉤形。二大指各捻二頭指根下即成。以印捧閼伽器。當額奉獻。若道場中先無閼伽。但唯改二大指相交。即成名閼伽印。想八功德水浴諸聖尊足密語曰。跛囉摩素佉捨也娑攞里多尾羅娑曩彌帶囉曩麼弭婆伽汶擔弱吽鑁斛呬呬呬呬鉢囉底車矩素滿惹里囉曩他由獻閼伽故。能洗滌無始煩惱塵垢。速獲身口意清淨。次結外供養諸尊。東南喜戲菩薩以二金剛拳當於心。西南金剛笑菩薩以二拳各在傍向後散勢。西北金剛歌菩薩左手作拳。竪臂展頭指。向身持箜篌為印。右作彈弦勢。東北金剛舞菩薩。以二拳旋轉結舞印。此四尊服形皆作金色如初嬉戲印。以二拳遶心。左右轉即誦密語曰。系囉底嚩日囉尾邏賜儞怛囉吒次結笑印如前印安口傍。翻掌向外。從小指漸開。各向後散。住笑容誦密語曰。系囉底嚩日囉賀細訶訶次以右手作拳。竪頭指屈臂。向身如箜篌。以右手拳竪頭指。作彈弦勢。是為歌印。密語曰。系囉底嚩日囉擬諦諦諦次二拳從心旋轉舞。漸上至頂合掌便散。是舞印密語曰。系囉底嚩日囉儞哩諦吠波吠波次結雲金剛菩薩焚香印。以二拳相並。下擲即成。想此尊在壇內院東南隅。形服皆黑持香爐以為印。作是觀已誦密語曰。唵茗伽嚩日哩麌魯麌魯次以二拳初如舞便以二拳相並上如散華勢是春金剛菩薩印。當想此尊居內院西南隅。色服俱白持華密語曰。唵麼度嚩日哩共共次結秋金剛菩薩燈印。二拳並竪二大指即想此尊居內院西北隅。形服皆赤。持燈為印。密語曰。唵舍囉娜嚩日哩暗暗次結金剛雲菩薩印。並覆二拳摩其胸。兩向散想此尊居內院東北隅。形服皆綠色。持塗香器密語曰。唵嚩日囉勢始㘑吽吽次於曼荼羅中位想圓滿月。於月輪中有普賢菩薩。住金剛慢印。次於大聖前想欲金剛。形服色赤。衣冠鬘瓔珞種種嚴飾。目瞻大聖住金剛弓箭印。次於大聖右。想計里計羅尊。色白以二金剛拳。交臂住抱印。次於大聖後。想愛金剛。形服皆青。竪左臂執摩竭幢。右手承其肘。亦共持於幢。於大聖左邊。想金剛慢尊。形服皆黃。以二金剛拳各安𦜮。頭向左少低。此五尊皆住羯磨三摩地印。次金剛密語曰。弱嚩日囉涅哩瑟知娑也計麼吒次誦計里計羅尊密語曰。吽嚩日囉計里吉麗吽次誦金剛愛密語曰。鑁嚩日囉抳娑麼囉囉吒次誦慢菩薩密語曰。斛嚩日囉迦冥濕嚩哩怛㘕結以上十七尊聖眾形色衣服花座月輪中。及己身住大印。皆有聖尊眷屬圍遶。皆須明了。次當誦普賢菩薩讚曰。薩嚩弩囉誐素佉薩怛莽曩娑怛網嚩日囉薩怛嚩跛囉莫素囉多婆嚩冥摩訶素佉涅哩住掣囉也惹鉢囉底跛儞也悉𠆙者攞麌鉢囉拏多耶誦第一句讚。當結欲金剛羯磨印。次誦第二句。結計里吉羅金剛羯磨印。次第三句。結愛金剛羯摩印。第四句。結慢金剛羯磨印。則成四種歌詠。四種舞印。誦讚時入大三摩地用之。次誦大乘不空三昧耶真實密語曰。唵摩賀素佉嚩日囉薩怛嚩弱吽鑁斛素囉多薩怛鑁住大印。等同普賢菩薩。若欲成就本尊應一月念誦。每日四時無限數念誦。若疲倦解印。全身金剛合掌作禮。以此為憩息。令其心不疲厭。其滿月夜結大印。一夜念誦至於晨朝。普賢菩薩來。身光如月輪抱其行者自身。入遍支分。其行者身等同普賢。五佛頭冠身著天妙瓔珞華鬘。身口意如金剛薩埵。所有親族見彼人成如是威德。皆生驚愕恭敬禮拜。彼人常在自家作大神通。亦作佛身現大神通。亦現三世勝金剛身。調伏難調者悉皆調伏。隨意騰空。自在往於無量世界。供養諸佛。受天妙五欲樂。壽命盡虛。利樂無邊有情。成大利益。成毘盧遮那佛身。