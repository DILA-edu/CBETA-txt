復次金剛手菩薩摩訶薩。宣說諸部法三昧成就教理。謂先通說一切如來法三昧成就教理。頌曰。念佛三昧法成已此說金剛中金剛微妙金剛法相應即得最上佛成就此佛所說覺智法門。如來部法三昧成就教理。金剛薩埵三摩地觀想微妙金剛性得成金剛薩埵尊金剛薩埵故此說此佛所說金剛薩埵法門。金剛部法三昧成就教理。於降三世勝相前隨念彼尊亦復然吽吽吽吽此稱時即得無上法成就此佛所說降三世法門。蓮華部法三昧成就教理。所有調伏世間相觀想微妙金剛性󰡊𠆙󰡊𠆙此稱時即得最上法成就此佛所說法金剛法門。寶部法三昧成就教理。一切義成就勝相觀想微妙金剛性悉𠆙悉𠆙此稱時最上義利得成就此佛所說法寶法門。如上是為諸部法三昧成就教理。復次金剛手菩薩摩訶薩。宣說諸部妙法智成就教理。謂先通說一切如來妙法智成就教理。妙法本來無文字三摩地智所出生而彼諸法諸相門此說是為無生相如是祕密印法用智者彼中應觀想一切文字智莊嚴剎那得成善逝果此佛所說一切如來妙德法門。如來部妙法智成就教理。欲知諸如來真實應當淨信此深經若持若讀信生時得彼無上法成就此佛所說金剛薩埵法門。金剛部妙法智成就教理。為利罪業有情故如佛教勅善施作破惡祕密法成時諸惡有情遍調伏此佛所說金剛部法門。蓮華部妙法智成就教理。本來自性皆清淨此說乃為第一義是中觀想法無初速得諸法性成就此佛所說觀自在法門。寶部妙法智成就教理。廣施有情諸財利普令圓滿諸意願此為寶部施法門觀想速得勝成就此佛所說法寶法門。如上是為諸部妙法智成就教理。復次金剛手菩薩摩訶薩。宣說諸部三摩地羯磨成就教理。謂先通說一切如來三摩地羯磨成就教理。諸佛三摩地羯磨是即成佛菩提者此中諦意觀想時即得最上法成就此佛所說覺智法門。如來部三摩地羯磨成就教理。金剛薩埵三摩地是即廣大勝事業巧施作利諸有情此中觀想得成就此佛所說金剛法門。金剛部三摩地羯磨成就教理。普為清淨罪業故乃作能摧諸罪者起諸有情破惡門生淨信者得成就此佛所說金剛出生法門。蓮華部三摩地羯磨成就教理。自先清淨一切罪廣為一切作淨已然後起諸羯磨門此中觀想得成就此佛所說蓮華法門。寶部三摩地羯磨成就教理。諸貧匱者諸所求悉令意願皆圓滿我施一切諸義成此中成就無疑惑此佛所說金剛寶幢法門。如上是為諸部三摩地羯磨成就教理。復次金剛手菩薩摩訶薩。宣說諸部微妙智成就教理。謂先通說一切如來微妙智成就教理。微妙金剛法常住一切修習依法用是中諸相悉具圓即得五種神通法此佛所說覺智法門。如來部微妙智成就教理。非阿闍梨非弟子或復別異諸學者不應開示密印門及此祕密成就法此佛所說執金剛法門。金剛部微妙智成就教理。微妙金剛勝法用鼻端吽字法相應金剛忿怒等持門一切所作皆成就此佛所說金剛法門。蓮華部微妙智成就教理。微妙金剛勝法用作金剛視法相合廣大蓮華等持門即得妙愛法成就此佛所說蓮華妙愛法門。寶部微妙智成就教理。微妙金剛勝法用作光明視極微妙金剛大寶等持門得成召集諸財者此佛所說金剛手法門。如上是為諸部微妙智成就教理。復次金剛手菩薩摩訶薩。宣說諸部眼智成就教理。謂先通說一切如來眼智成就教理。若印契若三摩地二種成就法相應其猶空界淨無瑕眾星煥曜而觀察智者於彼善了知我此觀察即佛眼從是已後佛世尊一切儀軌得成就此佛所說覺智法門。如來部眼智成就教理。彼一切相無所有若情若器亦復然而彼影像隨生時即於虛空界中見世間若來若去相金剛眼觀悉清淨此了知已供養時即得無上法成就此佛所說金剛薩埵法門。金剛部眼智成就教理。智眼乃於空中見左右順次而旋轉速疾於其虛空中還見如雲而動散見已彼無動散相智印元從金剛生彼等諸印持結時即得智印眼成就此佛所說金剛法門。蓮華部眼智成就教理。所有黑白及赤黃見是四色光輪相由彼祕密加持因即得金剛眼成就此佛所說觀自在法門。寶部眼智成就教理。虛空中如寶形相如彼金等眾珍寶由於空中觀見時即得虛空眼成就此佛所說金剛藏法門。如上是為諸部眼智成就教理。復次金剛手菩薩摩訶薩。宣說諸部最上羯磨成就教理。謂先通說一切如來最上羯磨成就教理。羯磨曼拏羅法用供養一切佛聖尊妙愛快樂勝報圓相應即得佛成就此佛所說覺智法門。如來部最上羯磨成就教理。祕密供養遍所作我此妙愛當觀想得彼最上法圓成獲金剛愛勝威德此佛所說勝欲法門。金剛部最上羯磨成就教理。祕密供養遍所作我此忿怒當觀想得彼最上法圓成得與降三世無異此佛所說金剛手法門。蓮華部最上羯磨成就教理。當知欲染皆清淨諦意觀想法相應即此相應自相門以供養佛得成就此佛所說觀自在法門。寶部最上羯磨成就教理。金剛高舉相相合頂禮心生於戰悚復常歸命最上尊即得勝妙灌頂法此佛所說金剛灌頂寶法門。如上是為諸部最上羯磨成就教理。復次金剛手菩薩摩訶薩。宣說諸部羯磨三昧祕密成就教理。謂先通說一切如來羯磨三昧祕密成就教理。欲等一切勝妙樂此常安住我心中快哉利益有情門離染應知隨宜說今此羯磨三昧法即彼如來三摩地觀想供養佛世尊即得最上法成就此佛所說覺智法門。如來部羯磨三昧祕密成就教理。我此妙欲普賢性常施一切有情樂金剛薩埵等持門即得供養法成就此佛所說妙欲法門。金剛部羯磨三昧祕密成就教理。我此普賢忿怒法為諸有情作利益金剛降三世法儀即得供養法成就此佛所說金剛手法門。蓮華部羯磨三昧祕密成就教理。我此普賢妙愛性自獲一切勝妙樂調伏世間妙相門即得供養法成就此佛所說金剛愛法門。寶部羯磨三昧祕密成就教理。我此普賢自在性施諸有情大財利一切義成妙相門即得供養法成就此佛所說一切義成就法門。如上是為諸部羯磨三昧祕密成就教理。復次金剛手菩薩摩訶薩。宣說諸部羯磨法性最上成就教理。謂先通說一切如來羯磨法性最上成就教理。自三摩地被甲印從右起至於正面然後繫鬘頂間安究竟常得善加護此佛所說覺智法門。如來部羯磨法性成就教理。依法當於地中畫善愛相及出生門想其善愛者調柔然後令彼生敬愛此佛所說金剛手法門。金剛部羯磨法性成就教理。當以右手頭指甲地中畫一夜叉像次想打擊彼眼門此能鉤召善愛者蓮華部羯磨法性成就教理。二手執持妙蓮華觀察貪性本清淨金剛觀視善愛者得彼現前生敬愛此佛所說法金剛法門。寶部羯磨法性成就教理。住金剛寶三摩地二手執持金剛寶寶吽字法若相應能破一切善愛者如上是為諸部羯磨法性成就教理。復次金剛手菩薩摩訶薩。宣說諸部施作事業成就教理。謂先通說一切如來施作事業成就教理。供養羯磨法相應隨所有事當觀想即以彼印表相門智者依法求成就此佛所說覺智法門。如來部施作事業成就教理。祕密供養法相應金剛薩埵三摩地隨所有事依法儀速得祕密語成就此佛所說執金剛法門。金剛部施作事業成就教理。本部祕密大供養忿怒三摩地作已智者隨事觀想時速得所作法成就此佛所說金剛忿怒法門。蓮華部施作事業成就教理。住觀自在三摩地意中想作供養已智者隨事觀想時得彼一切事成就此佛所說蓮華法門。寶部施作事業成就教理。住金剛藏三摩地香等供養施作已智者隨事觀想時剎那得彼諸成就此佛所說金剛藏法門。如上是為諸部施作事業成就教理。復次金剛手菩薩摩訶薩。宣說諸部觀想印契加持相應成就教理。謂先通說一切如來加持相應成就教理。微妙金剛勝法用佛相應住等引心最上悉地得成時是為佛印成就者此佛所說金剛手如來法門。如來部薩埵加持相應成就教理。大哉薩埵一切身一切普集我身住我即薩埵此加持如應觀想我成就此佛所說一切如來大乘現證三昧。金剛薩埵法門。金剛部金剛加持相應成就教理。如其薩埵印亦然即如其印我亦然如是觀想法相應當求一切印成就此佛所說執金剛法門。蓮華部法加持相應成就教理。妙法印契諸法用微妙金剛當觀想一切皆是語印門即大薩埵三摩地此佛所說觀自在法門。寶部羯磨加持相應成就教理。彼一切佛灌頂法供養三昧勝成就金剛羯磨求所成如應作此佛觀想此佛所說金剛羯磨法門。如上是為諸部觀想印契加持相應成就教理。爾時世尊一切如來又復雲集。咸共稱讚具德一切如來轉輪金剛手菩薩摩訶薩。頌曰。金剛薩埵善哉者金剛大寶復善哉善哉金剛妙法門善哉金剛勝羯磨能善宣說此正法無上金剛祕密乘一切如來祕密門大乘現證法中攝爾時金剛手菩薩摩訶薩即說頌曰。諸惡見者離貪者此祕密法不相應以其利諸有情因我於此法故宣說復次金剛手菩薩摩訶薩。宣說諸部作用成就儀軌。謂先所說如來部作用成就儀軌。此中根本心作用成就儀軌者。行人先當入大曼拏羅。普觀視已。次應依法以香華燈塗。結彼彼印作供養事。然後以金剛語起首持誦。其持誦儀者。謂應隨處依法而住。期滿四月。日日四時如教所說。以香華等作諸供養。後以一切如來大乘現證三昧一百八名。誦念稱讚一切如來。依彼四種禮敬法儀。結四佛印。向於四方禮四如來。奉獻己身承事供養。稱念如是四大明曰。唵薩哩嚩怛他誐多布儒波薩他那野阿怛摩喃儞哩野怛夜彌薩哩嚩怛他誐多嚩日囉薩埵提底瑟姹莎𤚥唵薩哩嚩怛他誐多布惹毘戶迦野阿怛摩喃儞哩野怛夜彌薩哩嚩怛他誐多嚩日囉囉怛那毘詵左囉唵薩哩嚩怛他誐多布惹鉢囉嚩栗多那野阿怛摩喃儞哩野怛夜彌薩哩嚩怛他誐多嚩日囉達哩摩鉢囉嚩栗多野𤚥唵薩哩嚩怛他誐多布惹葛哩摩尼阿怛摩喃儞哩野怛夜彌薩哩嚩怛他誐多嚩日囉葛哩摩酤嚕𤚥然後隨諸所欲。諸飲食等隨意受用。無所捨離。但為求於自心成就。當於自身佛影像前。諦意觀想。隨其所欲。以金剛語持誦心明滿八百遍。如應所求速得成就。此佛所說金剛薩埵法門。若欲求彼最上悉地法者。行人依法安布㡧像中。畫世尊如來聖相。次當依彼四大士曼拏羅法用。隨所愛樂色相莊嚴。畫四大士安處月輪。其㡧四隅畫本部賢聖。如是畫已。行人當於彼㡧像前廣設供養。如教所說。志心持誦滿四月已。然後竟夜持誦至明旦時。即得一切如來真實等最上悉地之法。此佛所說執金剛法門。若欲求彼印成就者。行人於㡧像前。當結一切如來薩埵金剛印。隨其意樂所求成就。當如教說不解是印。以金剛語持誦大明滿百千遍。然後竟夜志心持誦。若疲倦時暫當止息。如本法儀旋復持誦。乃至最後熾盛光現。警悟發起語言表示。然後行人開前印縛。即得隨欲色相隱身自在。一切事業皆悉能作。於一切印成結中間。如其所說一切成就。此佛所說執金剛法門。若欲求三摩地成就者。先應觀想微妙金剛。後若三摩地門有所愛樂。即以相應心明修習先行。期滿四月。然後竟夜端直加趺。正心攝歛寂靜而住。至明旦時。即得如來等一切三摩地成就現前圓滿。然後隨所樂法皆得成就。此佛所說金剛薩埵法門。若欲求羯磨成就者。亦然依法持誦一月。志求成就。然當最後竟夜持誦。即得一切羯磨成就。次當宣說諸成就事業。諸有行人。依法若誦大明一遍。即於自他州城聚落悉能衛護。若欲作諸標幟警悟成就者。行人當結甲冑印契。以牛頭旃檀香塗眾標幟。或復不塗亦能成就。所謂金剛杵鉤箭手相。寶日輪幢齒行列。蓮華螺輪舌相。羯磨杵甲冑牙拳印等。如是諸標幟相。依法所作悉能警悟。若欲加持物像成就者。應當依法取孔雀尾作拂。以金剛杵破中成竅。色線纏縛。行人結彼薩埵金剛印。執所成拂。誦本大明依法加持。乃至得一切如來印契。警悟於彼。拂中見種種相。從是已後。彼孔雀拂。於行人身中依法出現一切色相。又復若以此孔雀拂加持一遍。動搖於身。即能出現一切色相。又復此拂能現世間一切所應如幻事業。又復此拂能現一切佛菩薩像。乃至十方一切佛剎。所有一切如來。并其眾會降魔軍等佛神通業。諸變化事皆悉能現。乃至佛身端嚴諸相具足。亦悉能現。又復若欲得敬愛成就者。行人當結一切如來薩埵印。依法持誦。乃至彼印熾盛光現。即法成就。從是已後。結前印時。即得一切如來來現其前作敬愛事。況餘法耶。又復若欲求彼世間最上成就者。行人應當依法持誦。期滿一月誦八千遍。然後結印竟夜持誦。乃至彼印熾盛光現。即法成就。從是已後。若結前印。即得世間最上持明成就。此佛所說執金剛法門。如上是為如來部作用成就儀軌。