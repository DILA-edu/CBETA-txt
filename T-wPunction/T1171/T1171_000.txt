爾時文殊師利菩薩。在毘盧遮那大會中。從座而起頂禮佛足。白佛言世尊。我今說本五字陀羅尼。若有善男子善女人。纔誦一遍者。一切如來所說法義修多羅藏。讀誦受持等彼功德。毘盧遮那佛。告文殊師利言。隨意說之。爾時文殊師利即說。明曰。阿囉跛者曩纔說此陀羅尼。一切如來所說法。攝入五字陀羅尼中。能令眾生般若波羅蜜多成就。我今當說曼荼羅法。或十四日十五日。選擇極清淨處作曼茶羅。以瞿摩夷塗地。復以白檀香泥塗之。隨意大小。於曼荼羅中。畫文殊師利五髻童子形狀。身如欝金色。種種瓔珞莊嚴其身。右手把金剛劍左手把梵夾。坐於月輪中。於月輪四面。周旋書五字陀羅尼。阿闍梨對於此壇。結金剛劍印念誦。時文殊師利加持此阿闍梨。即得無礙辯才。仍為現身。一一解釋此陀羅尼甚深義理。時阿闍梨即當禮拜出道場外。為弟子受菩薩戒。即以緋帛覆眼。引入壇場門次而立。時阿闍梨告弟子言。汝今獲一切如來般若波羅蜜。自今已後不應向人而說此明。勿令破汝三摩耶法。此陀羅尼極應祕密。阿囉跛者曩者。是滿一切願義。何以故。阿字者樂欲菩提義。囉字者深著不捨眾生義。跛字者第一義諦義。者字者妙行義。曩字者無自性義。樂欲菩提不捨眾生。深入第一義諦中行行。修習諸法無有自性。若如是修滿一切願。此諸願中證如來位及執金剛。不求當得。我今又說契印曼茶羅。壇中畫金剛劍。四面各於本方。畫八供養契及四攝契。對於此壇念誦。不久即當成就。我今又說三摩耶曼荼羅。壇中書五字及八供養四攝種子字。對此壇念誦而作是言。阿字門者諸法本不生。日日念誦。不久一切罪障消滅速得成就。我今又說羯磨曼荼羅。壇中安般若波羅蜜經卷。日日讀誦念誦。以種種供養而供養之。不久即當成就。我今當說畫像法。或白㲲絹素等中。畫文殊師利菩薩。坐月輪中。輪內周旋書五字。四面畫八供養及四攝。如大壇法。對此像前如法念誦而作是言。諸法自性成就。念誦數滿五十萬遍。即獲無盡辯才。如文殊師利菩薩等無有異。飛騰虛空所求世間出世間事悉得成就。又念誦數滿一俱胝。離諸苦惱。滿二俱胝遍。五無間等一切罪障永盡無餘。三俱胝遍。證悟一切諸三昧門。四俱胝遍獲大聞持。五俱胝遍成阿耨多羅三藐三菩提。又法於舍利塔四面。周旋右轉書五字陀羅尼。遶塔行道念誦勿令斷絕。滿五落叉遍。爾時如來及文殊師利執金剛等。於虛空中而現其身仍為說法。歸命童真妙吉祥我依瑜伽說念誦身口意業金剛念如來甚深三密門行者應發普賢心從師應受金剛戒不顧身命起慈悲方可堪入解脫輪應從師受三麼耶契印密語如經說敬阿闍梨如佛想於同學所慇重心或於山間阿蘭若流泉浴池悅意樹山峯石窟逈樹邊建立壇場如本法莊嚴精室置本尊隨力供養一心住遍觀十方諸佛海供養禮諸如來足為成三業金剛故當於二手舌心中應想五智金剛杵由此加持皆悉地次應結契名警覺二手皆作金剛拳檀慧相鉤竪進力二度側拄成覺悟警覺真言曰。唵嚩日囉底瑟姹敬禮東方阿閦尊捨身求請不退轉全身著地以心禮金剛合掌舒頂上捨身求請加持真言曰。唵薩嚩怛他蘖多布儒跛娑他囊耶答麼南涅哩夜多夜彌薩嚩怛他蘖多嚩日囉薩怛嚩地瑟姹娑嚩𤚥次當敬禮寶生尊捨身求請灌頂位金剛合掌當於心以額著地虔誠禮捨身求請灌頂真言曰。唵薩嚩怛他蘖多布惹毘曬迦耶答麼南涅哩夜多夜彌薩嚩怛他蘖多嚩日囉囉怛那毘詵左𤚥次禮觀自在王尊捨身求請三麼地金剛合掌置頂上以口著地虔誠禮捨身求請三昧真言曰。唵薩嚩怛他蘖多布惹鉢囉靺多囊答麼南涅哩夜多夜彌薩嚩怛他蘖多嚩日囉達麼鉢囉靺多野𤚥次禮不空成就尊捨身求請善巧智金剛合掌安於心以頂著地稽首禮捨身求請方便真言曰。唵薩嚩怛他蘖多布惹羯麼抳阿答麼南涅哩夜多夜彌薩嚩怛他蘖多嚩日囉羯麼句嚕𤚥次復敬禮十方佛想身遍在諸佛前觀想五輪著地禮當結金剛三麼耶遍禮十方真言曰。唵薩嚩怛他蘖多迦耶弭嚩枳質多嚩日囉鉢囉弩梅嚩日囉滿娜南迦嚕弭唵嚩日囉勿次誦成就妙真言所有眾生求勝事願諸如來悉加持速令成就無上道成熟一切眾生真言曰。唵薩嚩怛他蘖多餉悉鐸薩嚩薩怛嚩南薩嚩悉馱藥三鉢睍擔怛他蘖多室者地底瑟姹擔次當結跏端身坐淨除三業令清淨諸法本性清淨故令我此身淨無垢淨三業真言曰。唵娑嚩婆嚩舜馱薩嚩達麼娑嚩婆嚩舜度㟏次金剛合掌十度初分交誦此真言曰。唵嚩日囉惹里深交諸度拳已成金剛縛誦此真言曰。唵嚩日囉滿馱次當開心入佛智當於二乳想兩字怛囉吒字皆白色其字想為二戶扇二手當結金剛縛三拍當心開門戶開心真言曰。唵嚩日囉滿馱怛囉吒當觀妙蓮阿字門以印召入於心殿定慧為月金剛縛禪智在掌想字入金剛入字真言曰。唵嚩日囉吠舍惡次當結閉心戶印如前入印之幖幟進力屈在禪智上即得堅固不退轉金剛拳真言曰。唵嚩日囉母瑟知𤚥次結文殊三麼耶十度相叉成滿月直申忍願金剛劍想身同等妙吉祥三麼耶真言曰。唵嚩日囉底乞叉儜三麼耶娑怛鑁次當結喜三昧印定慧為月堅固縛忍辱願度中交合檀慧禪智竪相著真言曰。奄三麼耶穀蘇囉多娑怛鑁次結金剛降三世想身同彼無差別止觀二羽金剛拳檀慧相鉤竪進力左轉辟除右結界悲心示現威怒形降三世真言曰。唵遜婆儞遜婆儞吽仡哩釁拏吃哩釁拏吽仡哩釁拏跛耶吽阿囊耶斛婆誐鑁嚩日囉吽泮吒次結蓮花三麼耶為令觀行成就故十度相叉作為月禪智檀慧竪相著真言曰。唵嚩日囉跛娜麼三麼耶娑怛鑁行者應修阿薩頗那伽法。修此法者。不動支節止出入息。令其微細勿使散亂。即應觀於虛空一切諸佛。由如胡麻遍滿十方。以金剛彈指告行者言。善男子。汝觀本心。行者聞已即想自身禮諸佛足。禮畢諦觀本心白諸佛言。心相無體云何修證。諸佛告行者言。善男子。汝觀心中月輪如在輕霧。即誦瑩徹菩提真言。諦觀心月真言曰。唵質多鉢囉底吠鄧迦嚕彌行者應了了諦觀。不久當見清淨菩提心。離諸塵垢淨如滿月。即誦菩提心真言曰。唵冒地質多母怛跛那夜彌想菩提月中有曇字。如金色輝曜。如日放大光明。便即變成般若波羅蜜劍。離諸分別能斷煩惱。想為智劍真言曰。唵底瑟姹渴誐想其智劍漸漸增大遍周法界真言曰。唵娑頗囉渴誐想其智劍漸漸收攝等自身量真言曰。唵僧賀囉渴誐為令智劍堅固不散復誦真言曰。唵涅哩荼底瑟姹渴誐想空中如來盡入智劍同為一體。作是思惟。如彼諸佛體性我亦同然真言曰。唵麼喻含摩訶三摩喻含薩嚩怛他蘖多鼻二󰂛地渴誐怛麼句含想其智劍漸漸變成文殊師利童真菩薩。具大威德身著種種瓔珞。頂想五髻。右手持智劍。左手執青蓮花。花上有般若波羅蜜經夾。身色如欝金。心誦阿囉跛者曩一遍。次結金剛智劍印止觀相叉作滿月忍願皆竪如劍形印心及額喉頂上即成護身堅本尊真言曰。唵嚩日囉底乞叉拏地瑟姹娑嚩𤚥次當灌頂結寶印二手相叉作為月進力反屈如寶形禪智二度下相捻置於額上分兩邊便結智拳如繫帛兩手向前徐徐散當知已繫無垢繒真言曰。唵嚩日囉囉怛曩莽隷鼻曬計囉鼻詵者娑嚩𤚥薩嚩母捺囉冥涅哩雉句嚕嚩囉迦嚩制娜鑁次結寶劍自灌頂二手合掌屈進力禪智皆屈入掌中置於額上分兩邊灌頂真言曰。唵囉怛曩俱舍仡哩耶吽次復結於甲冑印二手皆作金剛拳置於心前竪進力左右二度想唵砧想流清光為綠色心前三轉遶背後復至臍下及兩膝又轉至臍遶腰後從腰到心轉兩膊從膊至喉向頸後復從頸後至額前從額至腦結智拳徐徐散下如垂帶上觀旋轉如舞勢二手相叉成滿月甲冑真言曰。唵嚩日囉迦嚩左嚩日𠼝句嚕嚩日囉嚩日囉娜含次陳金剛拍掌儀二羽齊拍一相拍由陳拍印真言并能令聖眾發歡喜速獲本尊堅固體歡喜真言曰。唵嚩日囉底乞叉拏覩使野斛次當行者座前觀八葉蓮花具鬚蘂上觀師子妙高座座上復有七寶樓中想七寶蓮花王上想曇字具威光遍照法界靡不周其字變為金剛利了了諦觀如本形召請菩薩入想身二手作月進如鉤想身同於彼菩薩金剛鉤菩薩真言曰。唵阿夜呬弱次當結索入尊身結月禪押智入掌由此密印加持故變為一體無有差金剛索真言曰。唵阿呬吽吽次當鎖印令堅固作月四度猶如環由此祕印威力故悉令堅固而不變金剛鎖真言曰。唵係娑普吒鑁次結鈴印令歡喜禪智八掌如鈴鐸令尊及眾皆歡喜加持令速妙成就金剛鈴真言曰。唵健吒噁噁行者次當兩手捧遏伽想洗金剛利菩薩及諸眷屬足。或以百字真言加持遏伽。而獻遏伽真言曰。唵嚩日盧娜迦吽次結曼殊羯磨印二羽皆作金剛拳禪羽置於自心上右手猶如執劍勢由此羯麼妙印力身獲如尊等無異羯麼真言曰。唵嚩日囉底乞叉拏曇次結金剛利劍印結月忍願申如劍由此金剛利妙印當獲般若甚深智金剛利真言曰。唵耨佉泚娜次復當結內供養結月當心竪禪智由結金剛嬉戲印速滿檀那波羅蜜金剛嬉戲真言曰。唵摩訶囉底次結金剛鬘供養依前嬉戲直申臂由結此印加持故當滿淨戒波羅密金剛鬘真言曰。唵嚕跛戍鞞次結金剛歌詠印鬘至臍口垂下散由結金剛歌密印速獲安忍波羅蜜金剛歌真言曰。唵戍嚕怛囉掃磎次結金剛舞供養二手拳旋如舞勢由結舞印加持故速滿精進波羅蜜金剛舞印真言曰。唵薩嚩布爾次結金剛外供養二手作月向下散由結燒香印力故當證靜慮波羅蜜金剛燒香真言曰。唵鉢囉賀攞儞寧次結金剛散花印結月向上如散花由此散花印加持速證般若波羅蜜金剛散花真言曰。唵頗攞誐銘次結金剛燈明印作月禪智頭相著由結金剛燈明印當得方便波羅蜜金剛燈明真言曰。奄蘇帝惹蘖哩次結金剛塗香印月當胸散如塗香由結塗香印加持速滿誓願波羅蜜金剛塗香真言曰。唵蘇健蕩倪行者次應誦一百八名讚供養本尊。又結金剛利劍印。於心上誦百字真言加持自身。假使過去世中造種種惡業五無間等一切罪障。由此百字真言加持故。一切罪障悉皆消滅。見身獲得首楞嚴三昧。若心散亂數誦此明或一七三七乃至七七一百八遍。心離攀緣速得三摩地。百字真言唵渴誐薩怛嚩三麼耶麼努播攞耶渴誐薩怛嚩底吠怒跛底瑟姹涅哩住銘婆嚩素覩使喻銘婆嚩阿拏囉訖覩銘婆嚩素布使喻銘婆嚩薩嚩悉朕銘鉢囉也瑳薩嚩羯磨素者銘質多失唎藥句嚕吽訶訶訶訶斛婆誐鑁薩嚩怛他蘖多渴誐麼銘門者渴倪婆嚩摩訶三摩耶薩怛嚩惡不散前印。諦觀前有本尊。及想自身如本尊無異。了了諦觀即誦五字陀羅尼。或以金剛語誦。或分明蓮華語誦。或誦七遍三七遍。以印於頂上解散。次即把念珠當心念誦不緩不急。或一百八遍或一千乃至一萬遍。念誦數畢。二手捧珠安於頂上。然後置本處。若三摩地念誦者。當心觀大圓鏡智。中布五字門。了了諦觀。隨義相應。心與般若波羅蜜合。此名三摩地念誦。若身疲懈。即結本尊劍印。誦五字陀羅尼七遍。復以八大供養供養諸佛。以妙音辭稱揚讚歎。獻閼伽水。以降三世印左旋解界。即結金剛利劍印。奉送諸聖。各還本宮。真言曰。唵訖哩覩嚩薩嚩薩怛嚩囉他悉地捺多也他努誐蘖縒持挽沒馱尾灑焰布曩囉誐麼囊也都唵渴誐薩怛嚩目作此法已。重以三麼耶印誦加持明以印四處。然後灌頂。被金剛甲冑。依前四禮禮四方佛。懺悔發願等。然後依閑靜處。嚴以香花住本尊三摩地。讀誦方廣一切大乘經典大般若大品。乃至文殊般若等。隨意經行。若有智者依此法晝夜四時精進修見世證得歡喜地後十六生成正覺文殊師利忿怒陀羅尼唵嚩日囉底乞叉拏俱嚕馱瞋那瞋那吽泮吒用此真言護身辟除結界。淨諸香花及一切供具等並得。當願眾生遇此教曼殊常為善知識速證般若善巧智疾成無上兩足尊五字陀羅尼阿囉跛者曩唵嚩日囉底乞叉拏唵耨佉泚娜唵渴誐蘖囉欠唵渴誐薩怛嚩