歸命千光眼大悲觀自在具足百千手其眼亦復然作世間父母能施眾生願是故婆伽鑁祕說此勝法先發大誓願欲度一切眾至誠稱念彼西方無量壽所以念本尊誦根本大呪隨智而修行是法速成就如來一時住白華山觀自在宮殿中。與諸大眾俱。於是世尊與觀自在說陀羅尼。名無礙大悲。大眾聞已無不歡喜。即得種種殊勝上地。爾時世尊告阿難言。是觀自在菩薩為眾生故。具足千臂其眼亦爾。我說彼者其有千條。唯今略說四十手法。其四十手今分為五。何等為五。一者如來部。二者金剛部。三者摩尼部四者蓮華部。五者羯嚕磨部一部之中各配八手其五部中亦有五法。以何為五。一者息災法用佛部尊。所以有化佛手羂索手施無畏手白拂手搒排手鉞斧手戟矟手楊柳手二者調伏法用金剛部尊。是故有跋折羅手金剛杵手寶劍手宮殿手金輪手寶鉢手日摩尼手月摩尼手三者增益法用摩尼部。是故有如意珠手寶弓手寶經手白蓮手青蓮手寶鐸手紫蓮手蒲桃手四者敬愛法用蓮華部。所以有蓮華合掌手寶鏡手寶印手玉環手胡瓶手軍持手紅蓮手錫枝手五者鉤召法用羯磨部。所以有鐵鉤手頂上化佛手數珠手寶螺手寶箭手寶篋手髑髏手五色雲手隨其所欲無不成辦。復次阿難菩薩住無畏地。得二十五三昧。壞二十五有。善男子是觀自在菩薩。昔於千光王靜住如來所親受大悲心陀羅尼已。超第八地。心得歡喜發大誓願。應時具足千手千眼。即入三昧名無所畏。於三昧光中涌出二十五菩薩。是諸菩薩身皆金色。具諸相好如觀自在。亦於頂上具十一面。各於身上具足四十手。每手掌中有一慈眼諸如是等化菩薩眾圍繞而住。觀自在菩薩纔出三昧。告諸化菩薩言。汝等今者蒙我威力。應往二十五界破其憂有。於是二十五菩薩。異口同音而說偈言。我是第一義本來自清淨筏喻於諸法能得勝清淨今遊諸世界破二十五有唯願聽我說祕密陀羅尼唵縛日羅達磨尾輸馱跛跢磨薩怛縛係多娑頗羅拏娑嚩賀諸大菩薩說是陀羅尼已。告諸大眾。是陀羅尼乃是過去諸佛之所同說。能受持者必得利樂。說是語已入于三昧。或一菩薩入無垢三昧。於四十手現出四十菩薩破地獄有。或一菩薩入無退三昧。於四十手化出四十菩薩壞畜生有。或一菩薩入心樂三昧。從四十手顯現四十菩薩壞餓鬼有。或一菩薩入歡喜三昧。從四十手現出四十菩薩壞阿修羅有或一菩薩入日光三昧。於四十手化出四十菩薩。破東勝身洲有。或一菩薩入月光定。於四十手出現四十菩薩。斷西牛貨洲有。或一菩薩入熱炎定。從四十手涌出四十菩薩。破北上勝洲有。或一菩薩入如幻三昧。亦於四十手現四十菩薩。斷南瞻部洲有或一菩薩入不動定。從四十手顯出四十菩薩。破四天處有。或一菩薩入難伏三昧。於四十手化出四十菩薩。破斷忉利天處有。或一菩薩入悅意定。於四十手出四十菩薩。斷炎摩天有。或一菩薩入青色三昧。於四十手現四十菩薩。破兜率天有。或一菩薩入黃色三昧。從四十手顯四十菩薩。破化樂天有。或一菩薩入赤色三昧。於四十手出四十菩薩。斷他化自在天有或一菩薩入白色三昧。從四十手化出四十菩薩斷初禪有。或一菩薩入種種三昧。於四十手現四十菩薩。破梵王有。或一菩薩入雙三昧。於四十手顯現四十菩薩。破二禪有。或一菩薩入雷音三昧。從四十手出四十菩薩。破三禪有。或一菩薩入注雨定。於四十手現四十菩薩。斷四禪有或一菩薩入如虛空定。從四十手出四十菩薩。壞無想有。或一菩薩入照鏡三昧。於四十手現出四十菩薩。破淨居阿那含有或一菩薩入無礙三昧。從四十手顯四十菩薩。斷空處有。或一菩薩入常三摩地於四十手化出四十菩薩。壞識處有。或一菩薩入樂三摩地。從四十手現四十菩薩。破無所有處有。或一菩薩入我三摩地。於四十手現出四十菩薩。壞非想非非想處有如上大悲所現二十五菩薩。各具十一面四十手。得二十五三昧。斷二十五有善男子如是二十五昧名三昧王。諸菩薩摩訶薩入如是等諸三昧王。若欲吹壞須彌山等。隨意即能。欲知三千大千世界所有眾生心之所念亦能悉知。欲分一身以為多身復合多身以為一身。雖作如是心無所著猶如蓮華。是故觀自在菩薩成就諸三昧王以一法身現二十五。亦以二十五現多菩薩。其一千菩薩。一一各於頂上具十一面。於其本面而有三目。一一如是具二十五。各於一界有四十菩薩。一一界中各配千眼。皆是觀自在大悲所為。於時阿難白佛言。我等今者蒙佛威力。得聞如是菩薩大神通力及無畏力。我有所疑。唯願世尊演說。如上二十五菩薩名號。我等眾會願樂欲聞。佛言止。善男子不須作問。今觀世音自在欲說其法。今正其時汝等善聽。我念往昔時。觀自在菩薩於我前成佛。號曰正法明十號具足。我於彼時為彼佛下作苦行弟子。蒙其教化今得成佛。十方如來皆由觀自在教化之力故。於妙國土得無上道轉妙法輪。是故汝等勿生疑惑常應供養。但常稱名號。等供養六十二億恒河沙數如來功德。何況至誠供養其福無量。說是語已佛默然坐。爾時觀自在菩薩熙怡微咲。放大光明。頂上顯現五百頭面具足千眼。每於天冠各有化佛亦放光明。菩薩身上現出一千寶臂各執寶物。即從座起告諸大眾。大聖世尊所出言語真實不虛。欲知我等二十五名者。諦聽我今說之次第如上。南謨沒馱耶南謨達磨耶南無僧伽耶南謨無壽量如來。至真等覺世尊。禮如是已。汝等當禮我等名字。所謂南謨聖者。千光眼尊。代苦觀自在。與智觀自在。施滿觀自在。除戟觀自在。除愚觀自在。進道觀自在。觀正觀自在。施無畏觀自在。施光觀自在。與甘露觀自在。見天觀自在。施妙觀自在。見樂觀自在。降魔觀自在。靜慮觀自在。作文觀自在。見禪觀自在。愍定觀自在。調直觀自在。空惠觀自在。護聖觀自在。清淨觀自在。正法觀自在。離欲觀自在。不動觀自在。菩地薩埵婆耶摩訶薩埵婆耶。摩訶迦盧尼迦那。如是稱念已。應請救護願我常蒙觀自在尊大悲威光之所護念娑婆賀。爾時金剛藏菩薩為諸大眾。白觀自在菩薩言。善哉善哉聖觀自在。從無量劫來。成就大悲法門利益眾生。於生死苦海為作船筏。於無明闇常為法燈。唯願大聖普為大會及當來一切眾生故。隨我等問能說其法。如來於此如上演說四十手法。謂如意珠及蒲桃手法。是為何界所現身耶。菩薩答言。善哉大士作如是問。如來所說今四十法。是施無畏觀自在菩薩。為南贍部洲所現身也。我今欲說其真言法及四十菩薩形像法儀。爾時會中有無量持呪仙人及一切聖眾。欲聞此法。到菩薩所作禮而坐。觀自在言。若人欲得富饒財寶者。應修摩尼法欲修此法者。澡浴清淨取淨白㲲或紙或絹等。畫摩尼與願觀自在菩薩像。作慈悲體身黃金色。頂有十一面。當前三面為菩薩相。右邊三面白牙出上相。左邊三面忿怒相。當後一面暴笑相。頂上一面如來相。菩薩本面而有三目。以袈裟瓔珞環等莊嚴妙體。坐紅蓮座處月輪中。半跏而坐右押左。如上二十五菩薩。並所現千菩薩形像等同無異。唯隨所願求。執持寶物而來施與。令與願觀自在菩薩者。左手當心持摩尼。其珠吠瑠璃色黃光發焰也。右手與願契屈臂向上。如是畫像已安置清淨之處。禮拜供養作念誦法。其印相二手堅固縛。進力摩尼形。禪智並申立。即成就。真言曰。（一）唵嚩日羅達磨振多摩抳入嚩羅嚩羅泥娑嚩賀若人欲得安隱者。當修羂索法。其持索觀自在菩薩像。相好威光如上所說。唯右手作拳安右腰。左手屈臂握羂索。畫像已。其印相作未敷蓮印。進力柱如環。此名蓮華索能滿諸意願。真言曰。（二）唵嚩日羅達磨鉢娜麼播捨吽地瑟咤薩網摩含娑縛賀若人欲療腹中病者。可修寶鉢法。當畫寶鉢觀自在菩薩像。其像相好莊嚴如先說。但二手當齊上持寶鉢。即成已。其印相理智入定印。真言曰。（三）唵嚩日羅達磨阿鳴娜羅輸藍娑縛賀若欲降伏魍魎鬼神者。應修寶劍法。其寶劍觀自在像。莊嚴相好如上無異。唯右手執劍令竪。左手當腰上以大指押地水甲。火風並竪。其印向身安之。畫像已。印相右手大指押地水甲。火風並竪即成。左轉三匝。真言曰。（四）唵嚩日羅達磨竭誐薩嚩藍羅訶薩娑吒娑嚩賀若欲降伏大魔神者。當修嚩日囉法其金剛觀自在像。相好威光如前所說。但右手執三鈷杵。當右左手作拳安腰。畫像已。印相右手大指押同小指甲。餘指如縛日羅形。左轉三匝。真言曰。（五）唵紇哩縛日羅婆抳摩羅鉢羅摩㗚夜娑縛賀若人為摧怨敵者。應修金剛杵法其持杵觀自在菩薩像。相好莊嚴如上所說。唯左手作拳安腰。右手執獨鈷杵當左肩如打勢。畫像已。其印相右手作拳舒頭指。以印作碎勢。真言曰。（六）唵紇哩縛日羅播儜薩嚩設咄嚕娑破吒也娑嚩賀若欲離怖畏者。當修施無畏法。其除怖觀自在菩薩。相好威光如前無異。唯舒右手垂五指現掌。左手舒五指。拳當左乳上現掌。畫像已。其印相如畫像手印相。真言曰。（七）唵縛日羅達磨薩嚩他爾那爾那佩野曩奢那娑嚩賀若人欲眼闇求光明者。可修日摩尼法。其日精觀自在菩薩像。相好莊嚴如上說。唯左手拳上持火頗胝右手當心仰掌。畫像竟。其印相舉定手。作受日輪勢。觀我眼中有􄗥􈁆字若欲得天眼者。觀自眉間有一目。誦真言曰。（八）唵嚩日羅達摩阿儞地耶入嚩羅儞乞蒭娑嚩訶若欲消除一切熱惱者。應修月摩尼法。其月精觀自在像。相好莊嚴如上所說。唯右手拳持水頗胝。左手舒五指作摩身勢。畫像已。其印相如像手印。真言曰。（九）唵嚩日羅達摩戰陀耶薩嚩娜賀鉢羅捨弭娑嚩賀若人欲增榮官職者。當修寶弓法。其持寶弓觀自在像。相好威光如前說。但定惠手持橫弓。作計由旬數勢。畫像已。印相作金剛合掌。誦真言曰。（十）唵嚩日羅達磨建吒馱努沙阿鉢羅底訶多耶三摩地娑嚩賀若人欲得善友者。當修寶箭法。其速值觀自在像。相好莊嚴如前無異。唯右手持箭首。以箭尻置左手上。畫像已。其印相右手作拳。散立頭指中指。以印作招勢。真言曰。（十一）唵嚩日羅達磨羅怛那劍努曼殊薩怛婆曳醯曳呬羅我羅我娑嚩賀若欲消除身上眾病者。當修楊柳枝藥法。其藥王觀自在像。相好莊嚴如前所說。唯右手執楊柳枝。左手當左乳上顯掌。畫像已。印相右手屈臂。諸指散垂。誦真言已摩身上。真言曰。（十二）唵嚩日羅達磨陛𤍁爾耶羅惹耶娑嚩賀若欲解脫一切障難者。當修白拂法。其拂難觀自在像相。及莊嚴等如前無異。但右手屈臂向掌外。左手持白拂。畫像已。印相左手屈臂。諸指垂下。誦呪左轉。真言曰。（十三）唵嚩日羅達磨戍迦羅嚩囉弭也制曩薩嚩魔羅娑耶尾目吃底娑嚩賀若求善和眷屬者。當修胡瓶法。其持瓶觀自在像。相好威光如上說。唯右手執胡瓶。其瓶首如金翅鳥也。左手當齊上。向上受胡瓶勢。畫像已。其印相作未敷蓮印。二空開立。指頭相合。真言曰。（十四）唵嚩日羅達磨摩賀昧怛哩網娑嚩娑嚩賀若欲辟除一切惡獸者。當修榜棑法。其現怒觀自在菩薩像。相好莊嚴如先說。唯左手向外持榜棑形。右手作拳印。畫像已。其印相左手向外舒諸指施轉。右手作拳打他勢。真言曰。（十五）唵嚩日羅達磨薩嚩沒哩始止迦薩跛曩俱羅思孕賀尾也伽羅哩乞沙哆羅里乞沙遮末羅爾尾鞞吽發吒娑嚩賀若人欲離官難者。應修鉞斧法。其鎮難觀自在菩薩像。相好莊嚴如先無異。但右手持鉞斧。左手作拳安腰。畫像已。印相屈右手如斧勢。以印迴轉。真言曰。（十六）唵嚩日羅達磨跛羅戍囉惹婆耶尾目乞底娑嚩賀若求男女僕使者。須行玉環法。其持環觀自在菩薩像。相好威光如先所說。但左手當心持玉環。右手覆於玉環上如蓋。畫像已。印相以左手握右腕。亦以右手握左腕。是左表女右表男。真言曰。（十七）唵嚩日羅達磨尾灑野獵馱娑嚩賀若欲成就功德者。當修白蓮法。其分荼利觀自在菩薩像。相好莊嚴如上說。唯左手執白蓮華。右手說法印。畫像已。印相作開敷蓮印。真言曰。（十八）唵嚩日羅達磨參婆吠鉢娜磨尼履儞娑嚩賀若欲往生十方淨土者。當修青蓮法。其見佛觀自在像。相好威光如前無異。但右手執青蓮華。左手當右乳上顯掌。畫像已。印相作蓮華合散如開花勢。真言曰。（十九）唵嚩日羅達磨𩕳羅鉢納麼嗢蘖跢勃馱尾灑𭝳娑嚩賀若人求智惠者。應修寶鏡法。其鏡智觀自在菩薩像。相好威光如上所說。唯左手當心持寶鏡向外。右手作智拳印。畫像已。其印相右拳安腰。左手開舒舉面前見此印。想見大圓鏡智。真言曰。（二十）唵嚩日羅達磨薩嚩悉地摩訶枳孃曩娑嚩賀若人欲見諸如來者。當修紫蓮法。其見蓮觀自在像。相好莊嚴如上所說。但右手執紫蓮華。左手當心仰上。畫像已。印相作蓮華合掌。如開花勢散之。真言曰。（二十一）唵嚩日羅達磨乳耄羅娑納納麼薩嚩勃馱枳攘曩娑乞蒭毘耶娑嚩賀若欲見地中伏藏者。應修寶篋法。其見隱觀自在像。相好威光如上所說。唯左手置寶篋。右手作開篋蓋勢。畫像已。印相仰左手。以右手覆左手上。誦真言已。而後開見散之。真言曰。（二十二）唵嚩日羅達磨斫具數伽咤耶阿鉢羅底訶哆耶娑嚩賀若人為成就仙法者。當修五色雲法。其仙雲觀自在菩薩像。相好莊嚴如前說。但右手持五色雲。左手舉上握所著天衣端。畫像已。其印相左右手為羽勢作飛相。真言曰。（二十三）唵嚩日羅達磨半者路婆銘伽悉馱尾地也馱羅南娑嚩賀於山崛寂處作念誦法。滿一萬八千遍已得仙果。若人欲生梵天者。應修軍持法。其禪定觀自在像。相好莊嚴如先所說。唯左手執軍持。右手作思惟相。立右膝以右臂置膝上。以手掌安頰及眉間是也。畫像已。印相蓮華合掌合腕。真言曰。（二十四）唵嚩日羅達磨娑嚩娑嚩沒羅訶摩抳提婆娑嚩賀若人欲生諸天宮殿者作紅蓮法。其天花觀自在像。相好威光如上所說。唯左手執蓮華。右手屈臂而指天上。畫像已。其印相作開敷蓮華印。舉上作擲勢散之。真言曰。（二十五）唵嚩日羅達磨矩索薩婆鉢納麼薩嚩提婆嗢蘖多娑嚩賀若人為攝縛一切逆賊者。當修戟鞘法。其破賊觀自在菩薩像。相好莊嚴如前無異。但左手舉上執戟鞘長等身。右手開散押右腰。畫像已。其印相左手作三鈷印舉上振之。右拳安腰。真言曰。（二十六）唵嚩日羅達磨阿尾捨主羅婆耶吽發吒娑嚩賀若為諸佛來授手者。應修數珠法。其念珠觀自在菩薩像。相好莊嚴如上所說。但右手捻數珠。左手當膝如摩勢。畫像已。其印相左右手取所持念珠頂戴三度。歸命相。真言曰。（二十七）唵嚩日羅達磨薩嚩怛他蘖多入嚩羅布惹母捺羅唅娑嚩賀若為召呼一切善神乞守護者。當修寶螺法。其持螺觀自在像。相好莊嚴如先宣說。但左手臂持寶螺。右手作拳舒屈風指作招勢。畫像已。其印相二手虛心合。屈二風指。各絞二大指背。二空各二頭中指間出之。以口為吹之勢。真言曰。（二十八）唵嚩日羅達磨摩訶達摩吃哩暗薩嚩提婆曩誐藥乞叉曳醯曳呬囉乞叉囉乞叉𤚥娑嚩賀若人欲使令一切鬼神者。當作髑髏法。其縛鬼觀自在菩薩像。相好莊嚴如前所說。唯右手執髑髏杖。左拳安腰。畫像已。其印相左拳安腰。右手屈臂舉上作金剛拳。以印作召勢。真言曰。（二十九）唵嚩日羅達磨努史也磨薩頗馱囉薩嚩蘖羅訶阿吠捨娑嚩賀次數珠法。如前說有戟鞘法下。若欲成就上妙梵音者。須作寶鐸法。其法音觀自在像。相好威光如上說。但左手持寶金剛鈴。右手作拳安腰。畫像已。其印相以二大指入掌內三搖之真言曰。（三十）唵嚩日羅達磨吠捨斛悉馱沒羅訶磨吃哩阿乞叉羅娑嚩賀若欲成就妙辯才者。當作寶印法。其智印觀自在菩薩像。相好莊嚴如上無異。唯右手當心持寶印形。左手作拳安腰。畫像已。其印相以右手印於心上。真言曰。（三十一）唵嚩日羅達磨枳壤曩母捺羅尼濕嚩曩摩護那也娑嚩賀若為龍天善神來加護者作鐵鉤法。是鉤召觀自在菩薩像。相好莊嚴如上所說。唯左手持鉤。右手作拳安腰。畫像已。其印相在手作拳。立頭指如鉤形而招之。真言曰。（三十二）唵嚩日羅達磨俱奢弱薩嚩提吠曩藝囉乞叉𤚥娑嚩賀若人求慈悲心者作錫杖法。其慈杖觀自在菩薩像。相好莊嚴如上所說。但右手執錫杖。左手當齊向上。畫像已。印相二手內縛竪火輪。圓滿如錫杖形。真言曰。（三十三）唵嚩日羅達磨三昧耶摩訶迦嚧抳迦娑嚩賀若人求人愛者。當修合掌法其現敬觀自在菩薩像。相好莊嚴如前無異。唯二手當心作蓮華合掌。像成已。其印相如像手印。真言曰。（三十四）唵嚩日羅達磨悉馱嚩施迦羅娑嚩賀若人欲不離諸佛邊者可修化佛法。其不離觀自在像。相好莊嚴如上說。唯左手掌上安置化佛。右手繫於化佛座。畫像已。印相二手作虛合。真言曰。（三十五）唵嚩日羅達磨悉馱波羅蜜多娑嚩賀若欲不處胞胎身者。須作宮殿法。其大勢觀自在像。相好威光如先所說。但左手持宮殿形。右手屈臂向外顯掌。畫像已。其印相二手內縛立二中指。屈如殿形。真言曰。（三十六）唵嚩日羅達磨薩嚩播野若賀野娑嚩賀若人求多聞者。當修般若經法其般若觀自在像。相好莊嚴如上說。唯右手當心。持智印出生般若理趣經。左手作拳印。像成已。其印相用梵夾印。真言曰。（三十七）唵嚩日羅達磨鉢羅若素怛藍摩訶那也娑嚩賀若為菩提心不退者應修不轉輪法。其不轉觀自在菩薩像。相好莊嚴如前所說。但右手持金輪。左手按座作不轉勢。畫像已。印相左手按地。右手作拳。立風及空指如持輪勢。真言曰。（三十八）唵嚩日羅達磨悉馱菩地質跢嚩栗拏斫乞羅阿薩拏娑嚩賀若人欲得一切如來灌頂授記者。應修頂上化佛法。其灌頂觀自在像。相好莊嚴如上無異。唯二手拳頂上安置化佛。畫像已。其印相二手內縛並立二大指。押頭指側。以印置頂散之。真言曰。（三十九）唵嚩日羅達磨毘詵者鉢囉底車菩馱達羅抳娑嚩賀若為成就五穀等一切食物者。應修蒲桃法。其護地觀自在菩薩像。相好莊嚴如先無異。唯左手持蒲桃。右手施願契勢。其像成已。其印相左拳安腰。右手諸指舒即印地。真言曰。（四十）唵嚩日羅達磨悉馱達羅抳娑羅娑羅娑嚩賀若欲成就如上諸法。求於勝地作曼荼羅。安置尊像作念誦法。燒香散花供養西方無量壽佛及本尊像。不作殺盜婬及勿說他人罪。不食五辛及酒肉滿三七日誦其真言。三落又遍即得成就。欲修此法先從明師。整其身心受真言法。即師於智惠人乃可傳受。又弟子知其師心。若智未熟不可隨順。密意如是。說是語已詣世尊所白言。我以此法奉上世尊。唯願納於智藏。勅諸人天護不。爾時世尊以梵音聲讚觀自在菩薩言。善哉善哉大蓮華王。能演殊勝第一之法。以百千眼照眾生故。亦名千光眼。我今隨喜諸佛亦然。我受此法。汝等大眾天人龍神。聞我所讚隨於我勅。空閑林中。若有流布此法。或復受持觀自在名者。汝等及伴擁護是人。佛說是已。大眾皆敬嘿然聽受。佛知大眾心住無礙三昧演說觀自在大曼荼羅相第一內心地有九淨月輪中央月輪中安置施無畏妙色超三界金色具暉曜首持髮髻冠寶冠紺髮垂頂上十一面皆如上所說諸頭寶冠中安住化佛身菩薩於身上具足四十手一一手掌中各有一慈眼隨諸眾生類執持雜寶物住於蓮華臺放大淨光明左定持日輪右惠淨月輪左理持宮殿右智五色雲左定執戟鞘右惠持錫杖左理羂索形右智寶劍手左定寶弓形右惠寶箭形左理紅蓮華右智紫蓮華左定白蓮華右惠青蓮華左理軍持瓶右智執胡瓶左定執玉環右惠持金輪左理寶篋形右智寶經典左定鐵鉤形右惠鉞斧形左理金剛杵右智持三劍左定寶螺形右惠蒲桃形左理白拂形右智楊柳枝左定寶鈴鐸右惠寶智印左理如意珠右智施無畏左定化佛尊右惠頂上佛左理寶鏡珠右智髑髏杖左定榜排形右惠持念珠理智持寶鉢定惠蓮華合各各妙寶臂猶如尼瞿枝環釧為臂上天衣又瓔珞莊嚴大悲體圓光微妙色跏趺右押左妙相眼不及次當前月輪金剛觀自在南方月輪中與願觀自在西方月輪中現數觀自在北方月輪中鉤召觀自在本尊及四尊表五智五部除怖觀自在在於東南輪寶劍觀自在在西南月輪智印觀自在在於西北輪不轉觀自在在東北月輪是四大觀音表法利因語行者應知之已上九月輪五智杵以界亦有四月輪離九輪住隅金剛舞菩薩在於東北輪金剛嬉菩薩在東南月輪金剛鬘菩薩住於西南輪金剛歌菩薩住西北月輪已說內院竟今說第二院東門金剛鉤南門金剛索西門金剛鎖北門金剛鈴東北金剛塗東南金剛香西南金剛花西北金剛燈八供四攝智本形如金界於東門南邊有持杵觀音次大勢觀音次寶鉢觀音次日精觀音次於東門北有持索觀音次榜棑觀音次白拂觀音次月精觀音於南門東邊有寶弓觀音次寶經觀音次白蓮觀音次紫蓮觀音次於南門西安寶箭觀音次胡瓶觀音次青蓮觀音次蒲桃觀音於西門南邊安寶鏡觀音次玉環觀音次頂上觀音次軍持觀音次於西門北安紅蓮觀音次錫杖觀音次化佛觀音次數珠觀音於北門西邊安寶螺觀音次髑髏觀音次寶篋觀音次五色雲尊次北門東邊安鉞斧觀音次戟鞘觀音次楊柳觀音次寶鐸觀音已上五八尊形像如上說第二院說竟次說天等院東北伊舍那東方帝釋天東南火光尊南方焰魔耶西南羅剎天西方水神天西北風雲天北方毘沙門於伊舍那南安於大梵天於帝釋南邊有下方地天次於火天西有傘蓋夜迦於焰魔天西安把索野迦日天照眾闇在於羅剎北月天清冷光在於水天北於風天東邊安把弓夜迦把劍夜迦主在於多聞東已上二六天及毘那夜迦形像及印明如余部法說既說尊色位今說地色等內院地紺青而散金色花從內至次間獨鈷杵為界第二院地色淺黑散銀花至第三院間以白銀三古而界於院院第三天等地如虛空色界於地外大地蓮華以為嚴既說壇場相今說本尊契名千身眼印出千臂經中能得大靈驗以二火水地各甲背相著其二風竪跬二空側博附風第二文側腕開五寸許置於眉間上誦此真言曰唵薩婆斫芻伽羅耶陀尼因地唎耶娑嚩賀此印起立並足亦得也。通作此法印親驗。菩薩受法與通。凡有所願悉皆滿足。未經入曼荼羅者。必不得見視此法門呪印。令人得罪。世尊與觀自在說是法已竟。爾時婆誐鑁普觀大眾告觀自在言。汝以此法應當付囑於多聞天。能護持法故。於是觀自在菩薩告多聞天言。汝多聞天從昔以來。發菩提意能持佛法。是故世尊與我等輩。以此勝法付囑於汝。當令流布護持。我法無智人中勿妄宣傳。善哉汝等世尊讚歎。于時多聞天王啟大士言。如觀自在勅護持是法。於無智中不宣此法。所以者何。以無智故心不分明。心不分明故不得法意。不得法意故返生疑謗。生凝惑故墮於地獄受大苦惱。是故我今從大士勅。無智人中不說此法。雖然於末法中當令傳授。雖聞法已作誹謗。勝於供養一切如來。況信受者。時諸大眾得聞是法皆得勝位心生歡喜。從座而起禮拜。世尊及觀自在。讚千光眼言。南謨娑賀娑羅布惹耶娑賀娑羅入嚩羅儜帝隷摩訶鉢納磨邏惹薩嚩播野惹賀野尾輸馱皆大歡喜信受奉行。