歸命般若母清淨妙法身我今依瑜伽演說觀行法運心遍法界一切佛剎海想身周圍遶由是得解脫想身遶諸佛一一諸佛前菩薩眾圍遶持妙供養具三世諸如來及大菩薩眾緣覺與聲聞一切正法藏皆悉盡無餘遍想於己身一切乃眾前分明如對目皆從淨心生廣多供養具作無量供養無間恒作禮宮殿妙拂蓋無數眾樓閣花鬘末塗香種種寶莊嚴彼諸供養儀遍滿虛空界殷勤心加持奉獻諸如來如空剎土爾如剎佛亦然如佛法亦然如法供養然一切皆無量十方無邊剎知已作是言敬禮諸如來遍禮一切如來真言曰。唵薩嚩怛他蘖多播那滿曩喃迦嚕弭種種勝無量大乘經所說陀羅尼佛心殷勤應稱誦當生淨信心專注於一境為諸有情類觀察勝菩提即當作偏袒右膝而著地誠心合掌住應作如是言自作教他作或自他隨喜由身口意罪願諸佛哀愍今生一億罪乃至無始世及當坐菩提不復更違犯如是勝懺悔真實觀察故以佛願智火焚盡無有餘能取及所取一切皆唯心佛剎等供養能取所取意菩薩住等引見心如影像能取想分別安住於空性二性無性相是名為空相無性非無性不離於一性能所及供養三種離分別由無分別故此供養為勝如是勝供養及以旋遶法一切重罪咎除滅皆無餘貪性知無貪即入貪性空瞋性知無瞋即入瞋性空癡性知無癡即入癡性空如是於諸惑觀察實相理有此智慧者由空無分別如蓮華處水不著諸罪咎修行者作如是觀照。淨身心已即結三昧耶印。二羽相交合當安於心上遍觀虛空佛誦真言三遍真言曰。唵嚩日𠻴惹禮次結金剛縛。十度外相叉。密縛成印相。金剛縛真言。真言曰。嚩日囉滿馱如前金剛縛掣擊於心上能滅諸結使開顯解脫宮即當誦開心真言曰。嚩日囉滿馱怛囉吒次結發智印如前金剛縛定慧入於掌召入圓寂智召入於種智真言曰。唵嚩日囉吠舍惡次結金剛拳進力跓禪智金剛身語意密合不傾動誦金剛拳真言曰。嚩日囉畝瑟置𤚥即結三昧耶自成普賢故結已竪忍願身處於月輪即誦三昧耶真言曰。唵三麼野薩怛鑁次結大真誓忍願反入縛檀慧定智竪二度三觸心藏識厭離種能除悲增長復當誦真言曰。唵三麼野護素囉多薩怛鑁次應作辟除結金剛藥叉二羽金剛拳檀慧進力屈置於口兩頰想身同彼尊厲聲誦真言左右而顧視金剛藥叉真言曰。唵嚩日囉藥乞叉𤙖所有諸障者悉皆四馳散二目想麼吒轉如日月輪止觀金剛拳各安於二𦜮隨日作旋視以成十方界誦金剛眼真言曰。唵嚩日囉涅哩瑟知麼吒當入三摩地縛印相如前仰安結跏上端身須正直閉目入正定遍觀虛空佛盡滿如胡麻彼一切如來憶昔誓願故異口同音聲教授說真言專注實相理唵薩嚩喻誐質多沒答跛那野弭專注實相理頻誦此真言安心內觀察漸令周法界一切虛空相虛空亦無相虛空瑜伽故舒遍於十方行者既入。般若波羅蜜甚深體性三摩地。則於真實性中證大月輪量同法界。光明普照寂然清涼。起大悲愍一切有情三界熾然。如一子想深生拔濟。而作是念我今云何。令未得度而令得度。未解脫者令得解脫。未安慰者令得安慰。未涅槃者令得涅槃。則入本尊瑜伽三摩地。觀身為般若波羅蜜佛母。戴五佛冠天衣瓔珞。金色光明遍毛孔中。流出無量諸佛。又作是念。我身與般若波羅蜜菩薩無二無別。即以金剛護菩薩加持四處。二羽金剛縛進力竪如針印心頞喉頂成本尊瑜伽即誦真言曰。嚩日囉囉乞叉憾次結五佛冠二手金剛縛忍願形如刀進力附上節置頂次四方二拳額前遶如鬘頂後繫垂下勢如帶一切如來寶冠真言曰。唵部欠次誦金剛部真言曰。嚩日囉薩怛嚩次誦寶部真言曰。嚩日囉囉怛娜次誦蓮華部真言曰。嚩日囉達囉摩次誦事業部真言曰。嚩日囉羯囉磨次誦金剛鬘灌頂真言曰。唵嚩日囉麼邏避詵者滿𤚥次結甲冑印。二羽金剛印。擐甲及自他。頭指相繞結。恒成於大護。即誦甲冑真言曰。唵嚩日囉迦嚩左嚩日𠼝句嚕嚩日囉唅以此甲冑印及誦真言而被甲。即得金剛性身。及獲金剛壽命。盡形得大加護。於一切處無能沮壞。被甲已齊。掌拍令歡喜。次誦金剛歡喜真言曰。嚩日囉都使野斛由此心真言解縛得歡喜獲得金剛體如金剛薩埵遍入金剛已大印如儀則身前應當結思惟大薩埵見彼智薩埵應觀於自身鉤召引入縛令喜作成就即誦般若波羅蜜遍入真言曰。唵達麼嚩日囉惡次誦般若波羅蜜觀念心真言曰。唵達麼嚩日㘑涅哩捨野弱吽鑁斛此是大薩埵鉤召引入縛令心喜悅誦三昧耶薩怛鑁遍入背後而月輪。於中應觀後面薩埵。我三昧耶薩怛鑁隨彼印薩埵。修習觀自身。金剛語已成。能成就諸印。行者即於壇中本尊像前。想七寶樓閣而開四門。於其殿中觀地字門。成般若波羅蜜佛母。以十波羅蜜圍遶。及八供養四門鉤鎖并八方天眾。皆以本種子字觀想而成。復想己身在於色界阿迦尼吒天。即當作請印。召集作彈指應請一切佛剎那頃諸佛并金剛菩薩應滿一切壇集會曼茶羅即速疾大印觀金剛薩埵一遍稱百八由結集印喜如來皆堅固金剛薩自成慈友而安住諸門一切處鉤等而作業以大羯磨印召集真言曰。唵嚩日囉三麼野惹弱次當結四攝二羽金剛拳交腕結檀慧頭指如大鉤如索亦如鎖手背而相逼金剛鉤真言曰。嚩日𠻴矩勢弱金剛索真言曰。嚩日囉播勢𤙖金剛鎖真言曰。嚩日囉餉迦麗𤚥金剛鈴真言曰。嚩日囉巘滯斛由金剛鉤召能作諸事業由金剛索儀能一切引入金剛鎖相應堪任一切縛由金剛入縛能成諸遍入即捧閼伽器。誦百字明而奉獻之。唵嚩日囉薩怛嚩三麼野摩努播攞野嚩日囉薩怛嚩底吠怒跛底瑟吒捏哩濁冥婆嚩蘇妬使喻銘婆嚩阿弩囉訖妬銘婆嚩蘇報使喻銘婆嚩薩嚩悉朕銘鉢囉野縒薩嚩羯摩蘇者銘質跢室唎藥矩嚕吽訶訶訶訶穀婆誐鑁薩嚩怛他誐跢嚩日囉莽銘悶者嚩日哩婆嚩摩訶三麼耶薩怛嚩惡由以百字真言奉閼伽水故。所有願求速得成就。次誦金剛嬉戲真言曰。系囉底嚩日囉尾邏賜儞怛囉吒次金剛鬘真言曰。系囉底嚩日囉賀細訶訶次金剛歌真言曰。系囉底嚩日囉擬諦諦諦次金剛舞真言曰。系囉底嚩日囉儞哩底曳吠波吠波復作外四供養而奉獻之。次金剛花鬘真言曰。系嚩日囉囉底次金剛香真言曰。摩訶囉多嚩日哩斛次金剛燈真言曰。唵嚩日囉路者寧次金剛塗香真言曰。摩訶室唎嚩日哩呬修行者纔住是八供養菩薩三摩地。即能出生盡十方界一切佛剎廣大雲海供養儀式。次即結本尊三昧耶印。二羽金剛合掌。以大指各捻二頭指側誦本尊真言七遍。真言曰。娜謨婆誐嚩怛曳鉢囉枳孃播囉弭跢曳唵紇唎地室哩󰡊嚕底尾惹曳娑嚩賀誦真言已頂上散印。次當誦念珠真言曰。唵嚩日囉愚呬耶惹跛三麼曳吽由誦此真言加持念珠七遍故。念誦一遍則成千遍。如是加持畢已。四時三時乃至二時。或一百八遍或一千遍。凡時分遍數一則常定。時誦數滿如前頂戴。即入般若波羅蜜三摩地。復於心中想圓滿月輪量周法界。於中觀地字門。了了分明色如珂雪專注而住。即名為奢摩他。攝諸散動心既定已。即與慧相應。思地字義一切法性相如法界不可得故。即名為毘鉢舍那。或與定相應或與慧相應。久已純熟定慧雙運。能觀所觀平等平等。能取所取悉應遠離。常作如是觀照。現生得入初地。後十六大生成普賢菩薩。復結本尊印誦百字真言。重結八供養印捧閼伽水。以金剛眼左視解界。即結法波羅蜜印奉送聖眾誦金剛解脫真言曰。唵訖哩覩嚩薩嚩薩怛嚩囉他悉地囉娜多野他弩誐蘖蹉特鑁沒馱尾灑焰布曩囉誐麼曩野覩唵嚩日囉渴誐薩怛嚩穆復以金剛寶印。灌頂被甲禮五方佛。即出道場隨意經行讀大乘經典。以此殊勝福迴向一切有情。速證般若波羅蜜無上正等菩提。次後便說功能頗殊妙矣。般若波羅蜜多根本真言曰。曩謨婆誐嚩戴鉢囉枳孃播囉弭跢曳唵紇哩地室哩戍嚕底尾惹曳娑嚩訶佛言此陀羅尼印有四種名。一名般若無盡藏。二名般若眼。三名般若根本。四名金剛般若心。此陀羅尼印有大功德。若能至心如法受持。隨誦一遍出生一萬八千修多羅藏。又彼一一修多羅中。各各出生二萬五千修多羅藏。又彼一一修多羅中。出生百萬修多羅藏。又彼一一修多羅藏中。出生無量百千萬億那由他阿僧祇修多羅藏。如是乃至展轉。出世無量無盡修多羅藏。所出經題名句義味。各各不同而不重出。如是念念出生無盡。是故名為無盡藏陀羅尼印。此陀羅尼印。即是十方三世諸佛宗祖。亦是十方三世諸佛無盡法藏。一切般若波羅蜜母。過現未來諸佛菩薩常所供養恭敬讚歎。若善男子善女人等。以至誠心書寫讀誦如說修行。是人所有百千萬億恒河沙劫生死重罪。於須臾頃悉滅無餘。此陀羅尼印所有功德。我若住於百千萬億阿僧祇劫。歎猶不盡。何況餘人歎之能盡。若欲修行般若法者。一食齋戒香湯洗浴。著新淨衣入於道場。要當先誦此陀羅尼并作此印滿百萬遍然後修行餘般若法決定成就。是故名為般若根本。此陀羅尼印。悉能照了一切般若波羅蜜法。故名般若波羅蜜眼。此陀羅尼印。悉能摧滅一切障礙。悉能住持一切諸佛菩薩功德。故名金剛般若心也。