聞摩騰入漢。聲教方被於支那。運歷聖唐。梵典盛圓於海藏。而又我玄宗皇帝御極寰宇。開元一十八年庚午之歲。西京西崇福寺沙門智昇。撰開元釋教錄二十卷。目為開元錄藏。總大小乘經律論。及賢聖傳集。共五千四十八卷。計四百八十一帙。盛行於世。又經歷四朝。玄宗肅宗代宗德宗。屆德宗皇帝貞元十年甲戌之歲。又計六十五年。其間梵僧七人。同共宣譯。得大小乘經律論。及開元目中遺編義淨所譯律文。及大佛名經別傳等。共一百三十四部。二百九十九卷。西京西明寺沙門圓照集續開元錄三卷。又於貞元十五年。奉勅撰貞元釋教錄三十卷。并前七人梵僧等所譯文。共三百三十二卷。通前開元錄藏。都共五千三百八十卷。計五百一十帙。目為貞元錄藏。宣示流行。唯江表已來其間一兩部雖有餘未編藏內。但頃於天祐丁丑之歲。屆于江表。歷謁名山。參尋知識。以問參之外看覽藏經之次。因共道友言論。述其貞元藏。猷遂啟私。懇誓取茲經。將還上國。冀資皇化。永福邦家。以潛賴聖朝。仰憑叡力。於大唐昇元二年。特遠遊禮五臺山。廻於關右已來。寫錄得前件貞元錄藏經律論等。於大唐保大三年。却迴帝闕。自貞元甲戌歲今計一百五十二年矣。尋又伏蒙今上皇帝陛下天恩俞充。寫錄施行。勅下所司永編諸藏。仍令朝散大夫行尚書駕部員外郎知制誥雲騎尉賜紫金魚袋喬匡舜。製序貫在經前。非獨濟利於一時。抑乃舟航於千古。又闕下昇元寺西藏院先收。得千鉢曼殊室利經一部十卷。亦是貞元錄內三藏金剛智所譯。貞元目中遺漏不載。尋具事由。請寄於本部中收。計數施行。又一切經源品次錄一部三十卷。在貞元藏外。今亦計數在後。又李長者華嚴論一部四十卷。僧勉昌。於昇元二年進上。光文肅武孝高皇帝。今禮部侍郎孫忌撰序。編於藏內除開元錄藏經數外。今都新計數。總共一百四十部。計四百一十三卷合四十三帙其所新載經文目錄等具列如左。開元錄藏。都共一千七十六部。合五千四十八卷。四百八十一帙西京西崇福寺沙門於開元一十八年庚午歲奉勅集。貞元錄藏。都一千二百一十三部。合五千三百九十卷。五百一十帙西京西明寺沙門於貞元十五年戊寅歲奉勅集內。新添一百三十七部。共三百四十三卷合三十帙。貞元品次錄一部三十卷合三帙花嚴論一部四十卷合四帙大唐保大乙巳歲續新譯貞元錄一部一卷新編入藏續新譯貞元錄藏。大小乘經律論目錄品次錄。千鉢經等。見計抄寫卷帙數目。都一百三十九部。共三百七十三卷。合三十九帙舊五千六百紙新六千三百八十紙花嚴論一部四十卷。一次列見將到貞元錄藏新譯大小乘經律論。及貞元目錄并品次錄等。都合一百三十五部。計三百四十三卷。元進狀并品次錄。共一百三十二部。於中有三部數不收載著。其卷數即仍舊。今合計一百三十五部。大乘經及念誦法。一百二十三部。二百三十卷。大乘律一部一卷。大乘論二部二卷。小乘律七部五十卷續開元釋教錄一部三卷新定貞元釋教錄一部三十卷一切經源品次錄一部三十卷一貞元錄中不計寫到經大佛名經一部一十六卷釋法琳別傳一部三卷一新拾遺收入貞元錄藏經千臂千鉢曼殊室利經一部十卷一新編入藏數新華嚴經論。一部四十卷右上見將到及續係抄寫。并新編入藏大小乘經律論。及貞元目錄品次錄。千鉢經花嚴論等。都合一百四十部。計四百一十三卷。共四十三帙。一重具條科。新譯貞元錄藏大小乘經律論。貞元目錄品次錄千鉢經花嚴論等如左。新花嚴經論一部四十卷九百紙【藁】【鍾】【隷】【漆】右一部四十卷同四帙。右此一論。是李通玄長者。開元十七年。於大原東北盂縣同頴鄉大賢村造。盛行於世。昇元二年。僧勉昌。進請編入藏。大唐光文肅武孝高皇帝。令書十本。寫李長者真儀十軸。散下諸州。編於藏末。仍勅孫忌侍郎撰序貫於論首。今故編於此。庶無遺墮。大唐貞元錄藏經律論目錄等大乘經及念誦法一百二十四部。二百四十卷大唐玄宗朝所譯經未及入古今錄者。九部二十卷。大威力烏芻澁摩明王經二卷三十五紙穢跡金剛說神通大滿陀羅尼法術靈要門一卷五紙穢跡金剛法禁百變法一卷三紙右三部五卷。其本見在。北天竺三藏阿質達霰於安西譯。開元二十年。因法月三藏貢獻入朝。附上件經到于京邑。不及得入開元錄。准勅編入貞元目錄。普遍智藏般若波羅蜜多心經一卷二紙右一部一卷。其本見在。三藏沙門達摩戰濕羅東天竺人。開元二十六年。於長安譯。此一經與古舊二經中無少異。姚秦譯者名摩訶般若大明呪經。玄奘譯者名般若波羅蜜多心經。餘義無異。與前二經同本異譯。但有正宗。無序分流通。今法月所譯三分具全。准勅編入貞元釋教錄。金剛頂瑜伽修習毘盧遮那三摩地法一卷一十五紙朝散大夫行尚書駕部員外郎知制誥雲騎尉賜紫金魚袋喬匡舜。奉勅撰新得貞元錄藏大小乘經等序千手千眼觀世音菩薩大身呪本一卷二紙千手千眼觀自在菩薩廣大圓滿無礙大悲心陀羅尼本一卷三紙不動使者陀羅尼祕密法一卷一十一紙右四部四卷。其本見在。南天竺三藏沙門跋日羅菩提於開元十九年後相譯出。准勅編入貞元釋教錄。後代宗朝贈開府儀同三司。諡大弘教三藏。【書】右八經十卷同一帙。千臂千鉢曼殊室利經十卷一百六十紙右一部十卷。亦是大弘教三藏金剛智。開元二十八年於長安薦福寺譯。其經首序記分明。但昨者遊禮五臺山。迴於關右已來。尋訪抄寫得所將到貞元錄藏經文之時。於彼方藏內甚見其經為貞元錄中遺漏不載。云於金剛智廣行記中具述。為訪行記。不獲遂不寫到。今於大唐保大三年冬。伏蒙天恩。於闕下昇元寺寫錄所將到貞元經文。編錄入藏流行。於昇元寺西藏院。又見此經本。遂乞編入貞元藏內。三藏金剛智先譯經文。本部經中收。依日施行。福資那國。具其事由。乞以上聞伏奉令旨。許以施行編於藏內。仍續已具計數奏聞訖。今又慮年月寖遠依前遺失。故寄編於此耳。【壁】右一部十卷同一帙。金剛頂瑜伽真實大教王經三卷四十三紙金剛頂瑜伽般若理趣經一卷八紙觀自在菩薩授記經一卷十三紙瑜伽念珠經一卷二紙奇特佛頂經三卷六十八紙觀自在菩薩最勝明王心經一卷二十二紙【經】右六部共十卷同一帙。金剛頂瑜伽文殊師利經一卷十二紙阿唎多羅阿魯力經一卷二十一紙普賢行願讚一卷五紙地藏菩薩問法身讚一卷五紙出生無邊門經一卷十紙大吉祥天女經一卷七紙底哩三昧耶經一卷十四紙十一面觀自在菩薩經三卷二十四紙【府】右八部共十卷同一帙。吉祥天女十二名號經一卷二紙金剛頂瑜伽十八會指歸一卷九紙金剛頂瑜伽三十七尊分別聖位法門一卷十三紙菩提場所說一字頂輪王經五卷七十八紙寶篋經一卷六紙金剛壽命陀羅尼經一卷二紙【羅】右六部共十卷同一帙。大孔雀明王經三卷五十紙大雲輪請雨經二卷二十四紙雨寶陀羅尼經一卷五紙蘘麌利童女經一卷四紙稻𦼮喻經一卷八紙大寶廣博樓閣經三卷四十五紙【將】右六部共十一卷同一帙。菩提場莊嚴經一卷二十二紙除一切疾病陀羅尼經一卷一紙能淨一切眼陀羅尼經一卷二紙施焰口餓鬼陀羅尼經一卷四紙三十五佛名經一卷二紙八大菩薩曼茶羅經一卷三紙葉衣觀自在菩薩陀羅尼經一卷八紙訶利帝母經一卷三紙毘沙門天王經一卷四紙觀自在菩薩說普賢菩薩陀羅尼經一卷七紙【相】右十部共十卷同一帙。文殊問字母經一卷三紙金剛蓮花部心念誦法一卷三十三紙金剛頂瑜伽千手千眼觀自在菩薩念誦法二卷三十二紙無量壽如來念誦儀軌一卷十二紙阿閦如來念誦法一卷十八紙佛頂尊勝念誦法一卷八紙金剛頂勝初瑜伽普賢菩薩念誦法一卷十三紙金剛王菩薩祕密念誦法一卷十三紙普賢菩薩金剛薩埵念誦法一卷十二紙金剛頂瑜伽五祕密修行儀軌一卷十二紙【路】右十部共十一卷同一帙。金剛壽命念誦法一卷三紙一字頂輪王瑜伽經一卷六紙一字頂輪王念誦儀軌一卷十二紙仁王般若念誦法一卷十五紙如意輪念誦法一卷八紙大虛空藏菩薩念誦法一卷五紙瑜伽蓮花部念誦法一卷七紙聖觀自在菩薩心真言觀行儀軌一卷六紙金剛頂經多羅菩薩念誦法一卷十三紙甘露軍吒唎念誦法一卷十八紙【俠】右十部十卷同一帙。華嚴入法界四十二字觀門一卷六紙文殊讚法身禮一卷三紙授菩提心戒儀一卷三紙金剛頂瑜伽三十七尊禮一卷四紙般若理趣釋二卷三十二紙大曼茶羅十七尊釋一卷三紙金剛瑜伽護摩儀一卷八紙都部陀羅尼目一卷四紙大乘緣生論一卷十紙七俱胝佛母陀羅尼經一卷十九紙【槐】右十部共十一卷同一帙。大虛空菩薩所問經八卷【卿】右一部共八卷同一帙。此一經八卷前後四譯。舊錄云。是大集中之一分也。不可別存。今以義理幽深。又於大曆四年別翻出耳。今當第五譯。仁王經二卷代宗皇帝御製三十五紙密嚴經三卷代宗皇帝御製五十一紙仁王念誦儀一卷十九紙已上經等共七十部。計九十七卷。並出大曆七年正月進上代宗朝勅下流行目中。宜編入一切經目次後續進上具件如後。大聖文殊師利菩薩佛剎功德莊嚴經三卷五十一紙成就妙法蓮花經王瑜伽觀智儀軌一卷二十五紙【戶】右通前仁王經等五部共十卷同一帙。金剛頂勝初瑜伽經中略出大樂金剛薩埵念誦儀一卷十一紙大樂金剛薩埵修行成就儀軌一卷十五紙大藥叉女歡喜母并愛子成就法一卷十二紙普遍光明大隨求陀羅尼經二卷三十二紙金剛頂超勝三界經說文殊五字真言勝相一卷三紙五字陀羅尼頌一卷八紙聖閻曼德迦威怒王立成大神驗念誦法一卷八紙文殊師利菩薩根本大教王金翅鳥王品一卷十一紙不空羂索毘盧遮那佛大灌頂光真言一卷二紙【封】右九部共十卷同一帙。聖迦尼忿怒金剛童子菩薩成就儀軌經三卷四十八紙大威怒烏芻澁摩儀軌一卷十紙佛說摩利支天經一卷四紙金剛頂經一字輪王瑜伽一切處念誦成佛儀軌一卷八紙佛為優填王說王法政論經一卷九紙大方廣如來藏經一卷十八紙佛說一髻尊陀羅尼經一卷十四紙速疾立驗摩醯首羅天說迦婁羅阿尾奢法一卷六紙【八】右八部共十卷同一帙。大日經略攝念誦隨行法一卷二紙大毘盧遮那成佛神變加持經略示七支隨行法一卷三紙木槵經一卷一紙金剛頂瑜伽文殊師利菩薩儀軌供養法一品二十四紙曼殊室利童子菩薩五字瑜伽法一卷二紙金剛頂降三世大儀軌一卷四紙文殊師利菩薩及諸仙所說吉凶時日善惡宿曜經二卷四十二紙金剛頂經觀自在如來修行法一卷六紙金剛頂瑜伽中發阿耨多羅三藐三菩提論一卷七紙【縣】右九部共十卷同一帙。金剛頂經釋字母品一卷二紙修習般若波羅蜜菩薩行念誦儀軌一卷七紙仁王般若陀羅尼釋一卷七紙觀自在大悲成就瑜伽蓮花部念誦法門一卷十二紙佛說大孔雀明王畫像壇場儀軌一卷四紙餘金剛手光明灌頂經一卷十一紙末利支提婆華鬘經一卷十一紙大聖天歡喜雙身毘那夜迦法一卷三紙觀自在菩薩如意輪瑜伽一卷九紙金輪王佛頂略念誦法一卷三紙金剛頂瑜伽降三世成就極深密門一卷三紙【家】右十一部共一十一卷同一帙。右三十九部。共四十五卷。又計前大曆七年中仁王經等三部六卷。同為五帙。今又都通計前大曆七年中所進經。都合一百九部。計一百四十二卷都計一十四帙。並是開府儀同三司特進試鴻臚卿肅國公贈司空食邑三千戶諡大鑒正號大廣智大興善寺三藏沙門梵云阿目佉跋折羅本名智藏。從名改號為不空。於玄宗肅宗代宗三朝。為灌頂國師。於三朝內相次奉詔。翻譯經律論等。後於大曆七年。又相次進上經目。於貞元十五年。奉勅編入貞元釋教目錄。其不空塔廟碑文。並見在長安。大乘理趣六波羅蜜經十卷德宗皇帝御製一百六十紙大華嚴長者問佛那羅延力經一卷二紙般若波羅蜜多心經一卷二紙【給】右三經十二卷同一帙。守護國界主陀羅尼經十卷一百五十五紙【千】右一經十卷同一帙。本生心地觀經八卷德宗皇帝御製一百一十紙【兵】右一經八卷同一帙。大方廣佛花嚴經四十卷六百一十二紙【高】【冠】【陪】【輦】右一經四十卷同四帙。此經烏茶國王自手書。進大唐德宗皇帝。其經當前花經中入法界分。從第六十到第八十。計二十一卷。今譯為四十卷。其經貞元十三年。於長安譯。其元進經梵夾表文在第一卷後記耳。右上六部七十卷。並是罽賓國三藏沙門般若。梵云般刺若。唐言智惠。於德宗聖神文武皇帝貞元四年歲次戊辰。後相次奉詔宣譯。於貞元十五年。奉勅編入貞元釋教錄。十力經一卷十紙右一經一卷。龜茲國三藏勿堤提犀魚於安西譯。迴向輪經一卷四紙十地經九卷一百二十一紙右二經十卷。于闐三藏尸羅達磨於北庭譯。【驅】右三經共十一卷同帙。此三經十一卷同一序記。在十力經前。云是大唐國僧法界。從中印土持此梵夾。路欠請譯出將歸。於貞元十五年。准勅編入貞元釋教錄。授菩提心戒儀一部一卷三紙大乘緣生論一部一卷十紙金剛瑜伽中發阿耨多羅三藐三菩提論一部一卷七紙右上三部三卷。大興善寺三藏不空譯。根本說一切有部毘奈耶藥事二十卷二百七十紙【轂】【振】右一部共二十卷同二帙。根本說一切有部毘奈耶破僧事二十卷三百三十五紙【纓】【世】右一部共二十卷同二帙。根本說一切有部毘奈耶出家事五卷八十七紙根本說一切有部毘奈耶安居事一卷十二紙根本說一切有部毘奈耶隨意一卷十三紙根本說一切有部毘奈耶皮革事二卷二十八紙根本說一切有部毘奈耶羯恥那事一卷六紙【祿】右五部共十卷同一帙。右上七部五十卷是大唐三藏義淨。從大周證聖元年。止大唐景雲二年以來兩京宣譯。准長安四年十二月十四日勅。及景雲二年閏六月二十六日勅。編入經目。今准開元釋教錄中遺漏不收今拾遺補闕編入貞元釋教錄為訪本未足且附闕本錄中收。續開元釋教錄三卷七十紙右一部三卷。西京西明寺沙門圓照。於貞元十年甲戌歲。奉勅集。【車】右三部七卷同一帙。新定貞元釋教錄三十卷九百紙餘右一部三十卷。西京西明寺沙門圓照。於貞元十五年己卯歲。奉勅集。貞元十六年。勅下流行。【駕】【肥】【輕】【策】右一部三十卷同四帙。右上大小乘經律論。及念誦法遺編律文。及貞元目錄千鉢經等。共一百三十五部。計三百二十三卷並計見將到數。一切經源品次錄三十卷六百紙【功】【茂】【實】右一部三十卷同三帙。右一部三十卷。大唐宣宗朝。趙郡業律沙門從梵。依貞元釋教入藏錄。自大中九年乙亥歲。止咸通元年庚辰歲集。亦計見將到經數。今通前計一百三十六部共三百五十三卷。貞元錄中不計寫到數。大佛名經一十六卷四百一十紙【修】【富】右一部十六卷同二帙。法琳別傳三卷四十五紙右一部三卷與續開元錄一部三卷同一帙右上二部一十九卷。先開元錄中疏述不收。後於貞元十五年己卯歲。合會重收。奉勅編入貞元釋教錄施行。大唐續貞元釋教錄一卷右一部一卷與別傳等同帙。右上一部一卷。是取前件貞元藏經等到。故出此目。以為永記亦編於此。右已上都通計。前見將到經。及貞元目錄品次錄。大佛名經。別傳。千鉢經。花嚴論等。都共一百四十部。計四百一十三卷共四十三帙。具列如前。若於開元藏後別排。即如此排列。若通開元錄逐大小乘分排列。即都并長者花嚴論等。合一千二百一十四部。計五千四百三十一卷。五百一十八帙具述如前。庶使金言不墮玉偈恒芳。略此編別幸無遺失耳。