文殊師利菩薩。我欲樂說有四弘誓。何等為四。一者覆育一切眾生。猶如橋船度人無惓。二者包含萬物猶如太虛。三者願使我身猶如藥樹。其有聞者患苦悉除。四者願我當來得成佛時。所度眾生如恒河沙。是為菩薩曠濟之心。虛空藏菩薩。我欲樂說菩薩摩訶薩修行淨土清淨妙行。有四事。何等為四。一者損己利人拯濟群生。二者利衰毀譽不生憂慼。三者貞潔不婬戒行清淨如白蓮華。四者我當來世得作佛時。國土所有一切眾生。妙行成就人天無別。是為菩薩莊嚴淨土清淨妙行。觀世音菩薩。復欲樂說菩薩有四攝法。何等為四。一者菩薩修行六波羅蜜。兼以化人拯濟一切。二者生慈悲心育養群生。三者自利利人彼我兼利。四者有病苦者其心憐愍如視赤子。是為菩薩四攝法攝取眾生。是為菩薩廣利眾生攝取淨土妙善功德。救脫菩薩。復欲樂說有四弘誓。不與聲聞辟支佛共。何等為四。一者願使我心猶如大地。一切草木叢林萌芽。因之增長地無憎愛。二者願使我心猶如橋船。運度眾生無有疲厭。三者願使我心猶如大海。容受一切百川眾流投之不溢。四者願使我身猶如虛空。包含萬物猶如法性。是為菩薩四大弘誓。不與聲聞辟支佛共。跋陀和菩薩。我欲樂說菩薩妙行有八事。何等為八。一者菩薩處於五滓世界。拔濟眾生不生疲厭。二者見諸眾生興起福事。營護佐助不生穢心。三者見人為惡敦喻訶諫令得捨離。四者有厄難者拯濟憐愍如母愛子。五者有來求者不惜身命。六者有厄難處扶持携接令得脫難。七者見邪見人憐愍敦喻令得正見。八者鞠育眾生猶如赤子。所有功德悉持施與。共用迴向無上菩提。是為菩薩八事利益無量眾生。大勢至菩薩。復欲樂說菩薩有四事利益眾生心無疲惓。何等為四。一者菩薩摩訶薩。自捨己樂施與眾生。見他受苦如己無異。慈心流惻痛徹骨髓。二者菩薩摩訶薩於沒溺處設大橋船。運度眾生無有疲厭。三者菩薩摩訶薩於生死海中眾生洄澓。自手牢捉令達彼岸。四者知諸眾生往古來今猶如幻化。雖達此理度人無厭。是為菩薩四事利益拯濟群生。得大勢菩薩復欲樂說。誰能於釋迦牟尼佛遺法之中作佛事者我等八人常當擁護。毘說有四事何等為四。一者憶無量苦見眾生苦如我無異。二者我等所持戒功德。悉捨施與眾生。共用迴向無上菩提。三者能忍苦事荷負一切眾生到於彼岸。四者發舉一切眾生心。猶如慈父念子無異。是為菩薩自利利人清淨妙行。堅勇菩薩。復欲樂說菩薩妙行有四事。何等為四。一者願我常生無佛世界。喻如日月行閻浮提為其除冥。二者如以金錍決其眼瞙令覩光明。三者作大藥樹一切眾生得聞香者病苦消除。四者常演說法如澍法雨。萌芽生長成就果實悉發無上菩提之心。是為菩薩四大弘誓。我文殊師利今欲說妙偈。令此經流布眾生無疑心七佛菩薩眾所說深妙法諸天龍王神言辭甚奇特純說妙行呪護國及行人書寫讀誦者必共千佛會虛空藏菩薩今欲說兩偈半。美歎書寫者書寫讀誦者上來賢聖教稱揚轉教人言辭婉約美妙善無窮盡猶如大海水深廣叵窮盡此人之功德巨億過於彼我文殊師利今欲說一偈半。一切眾生類迴彼婬鬼界無能覺之者唯我能救拔永斷生死本普處寂滅樂梵天王所說一偈。我常修行四無量今來至此聞妙言濟拔眾生生死苦永以無復憂惱患兜率天王今欲說一偈半。我於往昔值諸佛得昇兜率為天王今以得聽一妙言決了心瞙開慧眼其有眾生一經耳不墮三塗昇梵天他化自在天王欲說一偈半。聞此閻浮提諸大菩薩等演說微妙義我心大歡喜永拔生死種得昇泥洹堂化樂天王所說二偈半。我聞閻浮提菩薩大士等各各說妙行四攝及弘誓我聞此句已心眼矐然開願使諸天眾得此淨眼根永斷生死流普得昇泥洹焰摩天王欲說一偈如意珠。我等久處於天宮厭離三界生死苦何時如蛇脫故皮永得寂滅涅槃樂忉利天王欲說一偈半。久處於生死厭離欲淤泥興起大慈悲濟拔生死苦永脫生死苦得入涅槃城提頭賴吒天王欲說四偈。四大天王中我最為第一我雖作天王不脫鬼神苦我作鬼神王已經五百歲東西常馳騁濟度諸群生哀哉過去世曾作人中王治化不以理今作鬼王身又願諸國王正治於國事莫作貪濁行復受鬼神身毘樓博叉天王欲說一偈半。我念過去世生於閻浮提豪富得自在諂曲不端直今雖作鬼王猶受鬼神苦毘樓勒叉天王欲說三偈。我今作鬼王得離三塗苦涉歷四天下救諸病苦者憶念過去世曾作人中王放逸著五欲今受鬼王身又願人中王謹慎莫放逸度脫諸眾生普得涅槃樂毘沙門天王欲說一偈半。我於往昔修菩提為眾生故作鬼王眾生久處無明闇我以金錍開其眼慧眼既開度生死生死既度昇泥洹難陀龍王欲說二偈半。我現處龍宮欲度諸龍眾聞諸菩薩眾各各說妙行諸天龍神等咸皆側耳聽天眾及龍眾歡喜不自勝我及諸營從得脫諸龍身婆難陀龍王今欲說一偈半。我處於龍宮猶如蠶處繭願得智慧力壞此無明闇濟拔眾厄難超度生死流娑伽羅龍王欲說二偈。我念過去世曾作人中王慳悋於寶藏今受龍王身又願諸國王慈慧普拯濟治化以正法莫復受龍身和修吉龍王欲說二偈半。我雖受龍身不受熱沙苦又於過去世曾作人中王貪溺著世樂今受龍王身又願諸國王厭離於世樂如囚厭於獄超出三界門德叉迦龍王欲說二偈半。又我於過去曾作人中王妻子及奴婢悉皆用布施坐以一瞋故今受龍王身又願諸國王謙敬以仁義莫復自豪貴後受龍王身阿那婆達多龍王欲說四偈。我念過去世生於閻浮提曾作國王女端正無等雙父王甚愛重名曰白蓮華嫁與隣國王不得適其意瞋恚自害死經歷三塗苦今受龍王身又願諸女人厭惡女姿態莫復懷妬忌後受毒龍苦難得脫苦時摩那斯龍王今欲說二偈半。我處於龍宮厭患諸龍臭腥臊如溷猪處廁不覺苦三界諸人天皆亦復如是樂在三界獄如猪不厭廁哀哉甚可傷不知求解脫漚波羅龍王今欲說五偈半。我於過去世曾於閻浮提婆羅門家生聰明甚黠慧時有隣國王送女以娉我此女不貞良私共外人通我時伺捕得斬之於都市我時惡賤彼送之歸本國思惟欲穢惡出家行正道復遇惡知識不值好同學引置諸婬女我時惋歎恨持刀自刎死經歷三塗苦從是受龍身甚苦不可言胡蘇低羅龍王今欲白二偈。我於閻浮提典主十六國餘國皆易化唯此國難教群臣皆諂偽貪濁多姦詭旱澇不平均莫不由此事金剛藏菩薩所說眾生有五種不信。一者疑佛二者疑法。三者疑僧。四者疑諸法不實五者所有正法生疑不信。眾生有五種信根。能得阿羅漢道。一者信佛決定正覺。二者信正法寶決定無疑。三者信比丘僧良厚福田。四者所有正行戒定智慧不生疑惑。五者見世諦事不生著心。此五信根者能拔五疑。能得寶幢三昧現身得道。第一放光三昧能斷地獄有。無垢三昧能斷餓鬼有。焦惱三昧能斷畜生有。難伏三昧能斷阿修羅有。光明三昧能斷弗婆提有。焰幻三昧能斷閻浮提有。白色三昧能斷俱耶尼有。青色三昧能斷欝單曰有。黃色三昧能斷四天王有。黑色三昧能斷忉利天有。赤色三昧能斷焰摩天有。妙善三昧能斷兜率天有。德長三昧能斷化樂天有。音聲三昧能斷他化自在天有。妙善三昧能斷初禪有。得樂三昧能斷二禪有。白色三昧能斷三禪有。雷音三昧能斷四禪有。妙善三昧能斷阿那含天有。空三昧能斷空處有。無分別三昧能斷識處有。響化三昧能斷不用處有。寶積三昧能斷非想處有。此是二十五大三昧。示眾生遊居涉歷之處。賢聖厭患三乘聖眾莫不由是。法華三昧光目童子。涅槃三昧迦葉童子文殊師利童子。首楞嚴三昧蜜善童子。放光三昧妙眼童子。華嚴三昧善才童子。維摩詰三昧惟無童子。大集三昧佛寶童子。金光明三昧滅罪童子。佛藏三昧覺垢童子。華首三昧障罪根童子。金剛藏三昧慧明童子。菩薩藏三昧洪濟童子。妙達童子。善住童子。妙眼童子。善覆童子。烏奢波童子。蜜善童子。周羅童子。法住童子。阿蜜耆童子。婆醯羅童子。奢覆卑童子。頗卑都童子。此十二童子主眾生命。釋迦牟尼佛出世時。度一萬八千九十四國人。第一說法在他化自在天。第二說法在波羅㮈國。第三說法在王舍城。第四說法在竭耆國。度七千羅漢。第五說法在舍衛國。第六說法在王舍城。度女人憍曇彌。第七說法在迦惟羅衛國。度白淨王。第八說法在王舍城。三乘雜教。第九說法在摩竭提國度洴沙王。第十說法在拘尸那竭國。度百千萬億無量無邊不可稱計。建者菜生萌牙陰陽亦長。除者代謝稱譯之體。滿者神祇受供無復盈。平者陽氣凝住無增減。定者鬼神交會惡氣不行。執者陰氣偏多陽氣少破者陰陽交解說破之議。危者天窓開地戶閉。成者陽氣足陰氣並故名成。收者陽氣流行陰平萌牙生故言收。開者陰性開陽氣出故名開。閉者天窓地戶喻儼然閉塞萬神不行故名閉。此五戒神名。殺戒有五神波吒羅摩那斯婆睺那呼奴吒頗羅吒盜戒五神法善佛奴僧喜廣額慈善婬戒五神貞潔無欲淨潔無染蕩滌欺戒五神美音實語質直直答和合語酒戒五神清素不醉不亂無失護戒三歸九神名歸佛有三神波摩斯那陀摩婆羅那陀摩流支歸法三神法寶呵嘖辯慧歸僧三神僧寶護眾安隱護僧伽藍神斯有十八人各各有別名一名美音二名梵音三名天鼓四名巧妙五名歎美六名廣妙七名雷音八名師子音九名妙美十名梵響十一名人音十二名佛奴十三名歎德十四名廣目十五名妙眼十六名徹聽十七名徹視十八名遍觀照卑律兜是大鬼神王四天王所說大神呪經赤下鬼名富單那迦羅富單那波都耆摩訶波都耆莎呵。誦呪三遍。三色縷黃赤綠作二十一結。先繫脚後繫腰却繫手。白下鬼名浮流摩訶浮流烏摩勒呵暮多毘摩呵慕多波吒羅呵暮多浮浮呵暮多莎呵。呪二色縷。白黑結作十四結繫項。失音鬼名瑱浮流睺睺摩波吒羅睺睺摩波吒羅睺睺摩毘摩勒睺睺摩漢吒奴睺睺摩莎呵。呪縷黃赤綠結作七結繫項。讇語鬼名卑多羅波波浮波波浮烏摩勒波波浮莎呵。呪水七遍。洗面洗左耳嗽口𠹀之各三過。蔽人目鬼名支富羅支富破呼奴支富破波吒羅支富破莎呵。呪水七遍𠹀目。瞋鬼名破波羅破波羅睺破波羅睺破波睺烏奴破波羅睺烏吐睺莎呵。七遍呪之。食吐鬼名都睺兜睺烏奴破兜睺烏奴破兜睺烏奴破莎呵。一七遍呪。罷聚鬼名阿那波那兜阿那波那兜毘摩波那兜莎呵。一七遍呪。障善根鬼名浮流浮流睺睺摩浮流阿那毘那睺睺摩浮流支兜那毘摩睺睺那浮流阿那毘摩睺睺浮流莎呵。七遍呪水𠹀之亦七遍。焦渴鬼名波波睺浮奴多波波睺阿那毘那呼奴多波波睺浮律多波波睺莎呵。呪二十一遍。五色縷青黃赤白黑。結作三七結痛處繫。眼上。白淣鬼名阿富那破多奴阿富那毘摩破多奴阿富那浮婆阿富那莎呵。呪三七遍。呪欝金青黛水。常使病人向東方。日月淨明德佛懺悔洗目至七日。不禁鬼名修修羅波波摩睺修修羅阿那波那修修羅毘摩呵那修修羅莎呵。用水三升。雞子黃許鹽和三遍呪。常使病人向北方。禮德內豐嚴王佛三禮。然後服之一升餘者印以修修羅字。矬鬼名胡兜羅阿尼那胡兜羅阿波浮胡兜羅阿波置胡兜羅阿波波呼那胡兜羅耶無多胡兜羅莎呵。須七色縷。結作二十一結。先繫項次繫兩手復繫腰繫腕。直下鬼名舍波帝阿波睺睺舍波帝毘摩睺睺奢波帝浮律多睺睺奢波帝阿摩奴睺睺奢波帝莎呵。須五色疊縷青黃赤白紫。結作三七二十一結。繫脚次繫腰復繫手復繫項。惡瘡鬼名破波羅睺睺奴破波羅烏吐浮律多破波羅阿奢兜破波羅阿奢呼浮兜破波羅莎訶。呪五升水三遍。著半雞子黃許鹽。樑上塵釜底黑塵墨各一掌許。煮七迴三遍呪。煮竟亦三遍呪。於日初出時七遍洗瘡七遍呪。不得下食鬼名胡魔兜烏奢睺睺胡摩兜阿㝹羯卑胡摩兜破波羅胡摩兜莎呵。呪水七遍與病人飲之。腰脚痛鬼名呼盧兜波吒羅呼盧兜毘摩羅呼盧兜彌梨耆梨卑呼盧兜莎呵。呪三色縷青黃綠。結作七結繫脚腕。次繫脾後繫腰。頭痛鬼名胡摩兜摩訶迦吒羅毘摩迦吒羅莎呵。七遍呪楊枝打二七下。闇鈍鬼名呼吒吒浮律置呼吒吒阿支拏呼吒吒浮律置支呼吒吒伊呼破羅支呼吒吒和蜜兜伊呼支破羅莎呵。三七遍呪七日日三遍呪。耳痛鬼名毘膩波阿制置毘膩波呼膩置毘膩波伊呼支膩置毘膩波耆摩膩置毘膩波莎呵。於月生一日。設使左耳痛南向坐。右耳痛北向坐。向東向門病人門內坐。呪師門外坐。水亦門外呪二七遍三𠹀之。淋鬼名破波羅浮梨浮梨置破波羅車慕那破波羅呼呼羅車波羅迦波置車波羅莎呵。五七遍呪水。以葦桶柱陰上。以水從桶中七遍呪水。一唾之末後以一掬水望面灑之。小便不通鬼名烏都羅呼若耆梨吒烏都羅呵若時律吒烏都羅呵拏時律吒烏都羅莎呵。取釜下炊湯二升半。雞子黃許白蜜和。與病人服之正南而坐。念日月燈明王佛。作四拜禮七過吸半雞子已唾之。卒得心腹痛鬼名蜜耆羅阿吒膩吒蜜耆羅支波副尼耆羅呼呼那尼耆羅阿不梨知那知尼耆羅支波置尼耆羅莎呵。呪水三七遍。先唾之三過餘者三吸。瘧病鬼名須蜜多阿膩吒迦知膩吒烏呼那須蜜多支波呼睺須蜜多伊知膩吒須蜜多莎呵。須五色縷呪作七結。痛從頭下先繫項繫脚繫手。設之大急呪水三遍𠹀之。匿病鬼名究水水羅阿知那知水水羅嗚呼吒水水羅阿知拏知水水羅莎呵。須一斤艾一㪷水。煮取三升呪三遍。病人東向坐服之。日服一升三日服。黃病鬼名呼都盧阿知那知支波破阿那耆支波破呼梨吒支那吒支波破伊耆那知支波破莎呵。三七枚瓜蔕二七枚杏子。一斗水煎得三升。呪七遍日取一升。目中著一繭鼻中二繭餘者服之。三日服之黃白綖結作七結。先繫頭次繫兩耳繫項繫兩肘後繫手七遍呪。食人腦髓及心肝鬼名句羅帝阿吒拏支知阿若耆遮知阿奢涅遮知阿奴多遮知若不那帝遮知阿多尼遮知阿睺睺睺睺遮知阿副副副副遮知莎呵。三斛熱湯一升白粉和之洗浴。一杯飲之呪三七遍。日用一斛五升先從頭淋之吉。卒得旋風頭眩腦轉鬼名美音呪名阿睺耆那不不不睺耆那阿若若若不耆那莎呵。呪水二十一遍三𠹀之。嗜酒鬼名阿羅兜烏那呵烏那呵呼律多呼律多若不呵若不呵舍摩呵舍摩呵莎呵。若十四日十五日。取七井水三粒鹽。呪三遍三淋頂三唾耳鼻。餘水飲之此人北向坐七枚楊枝。東西南北安置瓮上呪竟。以此水四方洒之三𠹀面三過飲。不嗜食鬼名安多睺𤀪捺卑𤀪捺卑安多睺嗚睺睺睺安多睺波羅和兜若安多睺遮捺迦知安多睺阿若羅知安多睺莎呵。縷二色白黑。呪作十四結七遍呪水。與使飲。食少而吐多鬼名耆多睺阿若摩若多捺知跋羅知那知啝若知那知阿若奴摩知那知阿嗜那知莎呵。呪水七遍𠹀面三過。殘水飲之作麻繩。常於朝時以用絞項。使病人面東向坐。一日不差乃至七日。聾鬼名胡樓兜睺睺睺睺胡樓兜阿呵呵那胡樓兜阿若若若若胡樓兜阿吒吒胡樓兜莎呵。須三升小豆一斗水。煎得三升。蜜安半升酥煎得二升。接取清七七遍呪。呪於晨朝時滋其頭安綿揭耳七遍一一稱鬼名。健睡鬼名浮流兜阿吒膩知浮流兜睺睺睺睺若浮流兜蘇摩帝浮流兜呼呼呼呼吒那浮流兜莎呵。三遍呪水唾病人面。支兜那是土公鬼名副梨副梨支兜那阿呵呵那支兜那胡律兜支兜那呼呼呼呼阿若支兜那莎門。病人東向坐三。遍呪一瓫水七枚楊枝。東西南北安置瓫上。呪竟以此水四方灑之。三𠹀面三過飲。疰鬼凡有二十五種破梨吒破破破破梨吒阿鵄鵄鵄鵄破梨吒迦梨吒支休那破梨吒莎呵。呪水七遍唾之。五色綖結作七結繫項。一切毒蛇鬼名阿那耆若帝囊阿那耆机梨帝囊阿那耆阿若帝那阿那耆莎呵。呪水二七遍。唾五情根及以唾瘡并洗瘡三遍。蟽賴鬼名摩卑陀羅那帝摩卑奢若陀摩卑阿不梨多陀捺卑莎呵。呪水七遍。唾五情根并以洗瘡。蝦蟇毒鬼名波奢尼烏睺流兜修波奢尼若波晝波舍尼阿若梨知波舍尼莎呵。呪水三遍唾五情根并洗瘡餘水飲之吉。霤鬼名破知那流流兜破知那車那兜車那兜破知那阿摩耆兜破知那阿呼梨兜破知那莎呵。三升水一掌白粉和之。七遍呪吸三口餘者洗瘡水至三日用。厭蠱鬼名睺睺奴吒㝹睺睺尼多那睺睺阿若兜睺睺阿吒㝹睺睺毘律多睺睺奴吒㝹睺睺莎呵。三升水銅瓫盛。以白練副上。以七枚楊枝縱橫安上。呪三七遍用竟棄之廁中。鼠漏鬼名遮吒尼波賴帝遮吒尼阿若帝遮吒尼摩賴帝遮吒尼阿摩賴帝遮吒尼莎呵。用三束葱白五寸縷束之。一升椒一斗水煎得一升。呪三七遍接取一升飲餘者洗瘡。赤眼鬼名烏奴多阿若兜㝹奴吒烏奴多牟律帝那烏奴多若晝㝹多烏奴多耆摩帝烏奴多莎呵。取三升麴一斗水。煎得三升接取二升。呪二七遍日取一繭用唾之。亦洗眼二七日。齆鼻鬼名遮波晝阿若兜遮波晝浮律多尼遮波晝浮波律多尼遮波晝阿若多尼遮波晝波律多尼遮波晝莎呵。一升苦酒二升水。煎得二升呪三七遍。日用二繭灌鼻三十一日用。腋臭鬼名若多奴知睺睺睺睺多奴知浮流流流流流多奴知摩賴帝多奴知阿那那那多奴知莎呵。石灰三升苦酒三升。槃上和之呪三七遍。搏之男先安左腋女先安右腋下。毘樓勒叉天王所說呪水腫鬼名胡樓兜寧妃律妃帝胡樓兜寧阿睺睺睺睺胡樓兜寧若呼胡樓兜寧波晝寧胡樓兜寧莎呵。用三斛水三升鹽。煎得一斛五升。呪三十五遍封以鬼名日服一升。頹鬼名波置樓阿尼兜樓吒波置樓若無吒波置樓阿奴梨吒㝹波置樓阿若梨吒奴波置樓莎呵。用八升水小豆二升一升鹽。呪二十一遍煎得五升。接取清日服二繭餘下稠者用作餅大如掌用上向斑之。清盲鬼名鳩槃茶阿若兜副梨帝阿若兜耆蜜帝阿若兜摩賴帝阿若兜阿路帝阿若兜慢耆帝阿若兜莎呵。用胡椒安石榴子細辛人蔘薑末小豆麻子。各一銖末。和石蜜漿。若蒲桃漿日呪七遍。乃至七日用作餅大如錢許。用搭眼上以水從顙後𠹀之。疥虫鬼名休由波帝那休由耆摩帝那休由阿若頓那休由牟律帝那休由莎呵。用一斛水著五升鹽。呪二七遍煮七遍用洗瘡。壁蝨鬼名睺牟樓帝毘摩多睺牟樓帝阿若兜尼睺牟樓帝浮律多尼睺牟樓帝莎呵。用三斛水三斗艾。煮七遍呪二七遍。灑四壁及以屋間。鼠鬼名不利兜呪呪呪呪不利兜妃妃妃妃不利兜守守守守不利兜牛牛牛牛不利兜餓餓餓餓不利兜莎呵。呪灰七遍當孔前。呪水七遍寫孔中。乃至三日。狗鬼名支鼻帝烏奢支鼻帝具吒睺支鼻帝那蜜若支鼻帝烏吒呼支鼻帝莎呵。黃腫鬼名耶牟烏都婆副波烏都具耆彌烏都耶牟𣴙烏都阿非破羅帝烏都莎呵。以三升欝金水七遍呪飲之。赤腫鬼名阿兜那蘇區都阿兜那閻摩卑阿兜那若富摩阿兜那究吒㝹阿兜那莎呵。取方赤罽二七遍呪赤處搭之。白腫鬼名耆蜜卑波羅帝耆蜜卑具殊呵帝耆蜜卑烏啄若耆蜜卑呼娑兜耆蜜卑莎呵。一升水半雞子許白粉呪三七遍乃至七日。丁腫鬼名卑低呵柔卑柔卑低呵蜜耆牟卑胝握瘦呼丘卑低具耆呵蜜卑低莎呵。誦此呪鬼箭拔出一呪三七二十一遍日三呪。匿齒鬼名胡殊兜烏啄那胡殊兜耶蜜卑胡殊兜莎呵。取井花水呪七遍。三唅𠹀地。歲月久者。著麝香唅水𠹀地竟以麝香塗之。猫鬼方道𣝓蠱毒藥和東畢閻牟丁蘇安日鬼觸樓畢受虛牽斗卯移伐鬼引猫微芭糟毒扶殊呵毘畢帝呪水奢蜜不烏吒由耆暮帝奢波吒莎呵。三遍呪水𠹀之大吉。頻婆索盧鳩槃茶王字呼羅都波羅帝烏蘇多奢富殊具耆呵具呼那支富殊莎呵。是呪能令鳩槃茶王及其兵眾碎如微塵。諸有卒得熱渴心痛及其頭痛手脚煩熱疼痛。得聞是呪尋得清涼。呪水三遍以𠹀痛處。毘沙門父字婆難陀母字蘇富。提頭賴吒父字難陀母字蜜耆盧。博叉天王父字婆伽羅母字漚季卑。毘樓勒叉父字和修吉母字漚波帝。鬼子母夫字德叉迦鬼子母大兒字唯奢叉中者字散脂大將小者字摩尼拔陀耆首那拔陀女字功德天。癭鬼名收波彌誰波羅帝那收波彌讎波羅帝那烏晝若收波彌讎波羅帝那莎呵。須黑石蜜漿呪七遍二遍一吸一彈指。舐膿鬼名阿富具梨帝具具梨帝具梨帝莎呵。喉痺鬼名阿富車阿蜜阿富車阿蜜阿富車阿蜜阿富車莎呵。我鬼子母字那蜜卑。今當說神呪擁護眾生。除其邪見令得正見。費損家財設餚饍餧此世間魍魎鬼不如祀狗用備守。我今為汝說正真。但用華香酥乳麋致意恭敬下天神。令其所求悉皆得。敷宿波敷宿波阿注波阿注波究吒波究吒波莎訶鬼子母所說神呪。能令眾生拔邪救濟危厄。盜賊王難無不解脫。所求男女皆悉端正。婚娶產生怨家債主。悉得解脫無不安隱。拂至兜波羅帝囊拂至兜烏晝拂至兜莎呵能令諸鼠散走他方悉滅無餘三過唾刀唅灰作緋紫字。大毘樓勒叉天王所說神呪。賓頭樓守賓頭樓守摩訶賓頭樓守