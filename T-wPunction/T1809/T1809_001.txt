僧集？和合？未受大戒者出？不來諸比丘說欲及清淨？大德一心念！我某甲比丘，如法僧事，與欲清淨。大德一心念！我某甲比丘與某甲比丘，受欲清淨。彼及我身，如法僧事，與欲清淨。大德僧聽！某甲比丘、某甲比丘，如法僧事，與欲清淨。僧今何所作為？某羯磨。結大界法大德僧聽！我舊住比丘某甲，為僧唱大界四方相。大德僧聽！此住處比丘，唱四方大界相。若僧時到，僧忍聽，僧今於此四方相內結大界，同一住處，同一說戒。白如是。大德僧聽！此住處比丘，唱四方大界相。僧今於此四方相內結大界，同一住處，同一說戒。誰諸長老忍僧於此四方相內結大界，同一住處，同一說戒者默然，誰不忍者說。僧已忍於此四方相內，同一住處，同一說戒，結大界竟。僧忍，默然故，是事如是持。解大界法大德僧聽！今此住處比丘，同一住處，同一說戒。若僧時到，僧忍聽，解界。白如是。大德僧聽！此住處比丘，同一住處，同一說戒，今解界。誰諸長老忍僧同一住處，同一說戒，解界者默然，誰不忍者說。僧已忍聽同一住處，同一說戒，解界竟。僧忍，默然故，是事如是持。結同一說戒同一利養界法大德僧聽！如所說界相，若僧時到，僧忍聽，今僧於此處、彼處，結同一說戒，同一利養界。白如是。大德僧聽！如所說界相，今僧於此處、彼處，結同一說戒，同一利養界。誰諸長老忍僧於此處、彼處，同一說戒，同一利養，結界者默然，誰不忍者說。僧已忍於此處、彼處，同一說戒，同一利養，結界竟。僧忍，默然故，是事如是持。結同一說戒別利養界法。結別說戒同一利養界法大德僧聽！若僧時到，僧忍聽，今僧於此、彼住處，結別說戒，同一利養，為欲守護住處故。白如是。大德僧聽！今僧於此、彼住處，結別說戒，同一利養，為守護住處故。誰諸長老忍僧於此、彼住處，結別說戒，同一利養，為守護住處故者默然，誰不忍者說。僧已忍於此、彼住處，結別說戒，同一利養，為守護住處故竟。僧忍，默然故，是事如是持。結戒場法大德僧聽！此住處比丘，稱四方小界相。若僧時到，僧忍聽，僧今於此四方小界相內，結作戒場。白如是。大德僧聽！此住處比丘，稱四方小界相。僧今於此四方小界相內結戒場。誰諸長老忍僧於此四方相內結戒場者默然，誰不忍者說。僧已忍於此四方相內結作戒場竟。僧忍，默然故，是事如是持。解戒場法大德僧聽！此住處比丘戒場。若僧時到，僧忍聽，解戒場。白如是。大德僧聽！此住處比丘戒場，僧今於此解戒場。誰諸長老忍僧於此解戒場者默然，誰不忍者說。僧已忍於此解戒場竟。僧忍，默然故，是事如是持。難結小界授戒法大德僧聽！僧集一處結小界。若僧時到，僧忍聽，結小界。白如是。大德僧聽！今此僧一處集結小界。誰諸長老忍僧一處集結小界者默然，誰不忍者說。僧已忍結小界竟。僧忍，默然故，是事如是持。解難結小界授戒法大德僧聽！今眾僧集解界。若僧時到，僧忍聽，解界。白如是。大德僧聽！今眾僧集解界。誰諸長老忍僧集解界者默然，誰不忍者說。僧已忍解界竟。僧忍，默然故，是事如是持。難結小界說戒法大德僧聽！今有爾許比丘集。若僧時到，僧忍聽，結小界。白如是。大德僧聽！今有爾許比丘集結小界。誰諸長老忍爾許比丘集結小界者默然，誰不忍者說。僧已忍爾許比丘集結小界竟。僧忍，默然故，是事如是持。解難結小界說戒法大德僧聽！今有爾許比丘集。若僧時到，僧忍聽，解此處小界。白如是。大德僧聽！今有爾許比丘集，解此處小界。誰諸長老忍僧解此處小界者默然，誰不忍者說。僧已忍解此處小界竟。僧忍，默然故，是事如是持。難結小界自恣法大德僧聽！諸比丘坐處已滿，齊如是比丘坐處。若僧時到，僧忍聽，僧今於此處結小界。白如是。大德僧聽！齊如是比丘坐處，僧於此處結小界。誰諸長老忍齊如是比丘坐處，僧於此處結小界者默然，誰不忍者說。僧已忍齊如是比丘坐處，結小界竟。僧忍，默然故，是事如是持。解難結小界自恣法大德僧聽！齊如是比丘坐處。若僧時到，僧忍聽，僧今解此處小界。白如是。大德僧聽！齊如是比丘坐處，僧今解此處小界。誰諸長老忍僧齊如是比丘坐處，解小界者默然，誰不忍者說。僧已忍齊如是比丘坐處，解小界竟。僧忍，默然故，是事如是持。結不失衣界法大德僧聽！此處同一住處，同一說戒。若僧時到，僧忍聽，結不失衣界。白如是。大德僧聽！此處同一住處，同一說戒，僧今結不失衣界。誰諸長老忍僧於此處同一住處，同一說戒，結不失衣界者默然，誰不忍者說。僧已忍此處同一住處，同一說戒，結不失衣界竟。僧忍，默然故，是事如是持。解不失衣界法大德僧聽！此處同一住處，同一說戒。若僧時到，僧忍聽，解不失衣界。白如是。大德僧聽！此處同一住處，同一說戒，今解不失衣界。誰諸長老忍僧於此處同一住處，同一說戒，解不失衣界者默然，誰不忍者說。僧已忍此處同一住處，同一說戒，解不失衣界竟。僧忍，默然故，是事如是持。結淨地法大德僧聽！若僧時到，僧忍聽，僧今結某處作淨地。白如是。大德僧聽！僧今結某處作淨地。誰諸長老忍僧結某處作淨地者默然，誰不忍者說。僧已忍結某處作淨地竟。僧忍，默然故，是事如是持。解淨地法大德僧聽！若僧時到，僧忍聽，僧今解某處淨地。白如是。大德僧聽！僧今解某處淨地。誰諸長老忍僧解某處淨地者默然，誰不忍者說。僧已忍解某處淨地竟。僧忍，默然故，是事如是持。善來授戒法佛言：「來，比丘！於我法中快自娛樂，修梵行，盡苦源。」三歸授戒法我某甲，歸依佛，歸依法，歸依僧。今於如來所出家，如來、至真、等正覺，是我世尊。我某甲，已歸依佛，歸依法，歸依僧。於如來所出家，如來、至真、等正覺，是我世尊。羯磨授戒與度人法大德僧聽！我某甲比丘，求眾僧乞度人授具足戒，願僧聽我某甲比丘度人授具足戒。大德僧聽！此某甲比丘，今從眾僧乞授人具足戒。若僧時到，僧忍聽，僧今與某甲比丘授人具足戒。白如是。大德僧聽！此某甲比丘，今從眾僧乞授人具足戒；僧今與某甲比丘授人具足戒。誰諸長老忍僧與某甲比丘授人具足戒者默然，誰不忍者說。僧已忍聽某甲比丘授人具足戒竟。僧忍，默然故，是事如是持。度沙彌與形同法大德僧聽！此某甲，欲求某甲剃髮。若僧時到，僧忍聽，與某甲剃髮。白如是。度沙彌與法同請和上法大德一心念！我某甲，今請大德為十戒和上，願大德為我作十戒和上。我依大德故，得受沙彌戒，慈愍故。可爾。請闍梨法大德一心念！我某甲，今請大德為十戒阿闍梨，願大德為我作十戒阿闍梨。我依大德故，得受沙彌戒，慈愍故。可爾。白僧法大德僧聽！此某甲，從某甲求出家。若僧時到，僧忍聽，與某甲出家。白如是。授戒法我某甲，歸依佛，歸依法，歸依僧。隨如來出家，某甲為和上，如來、至真、等正覺，是我世尊。我某甲，歸依佛，歸依法，歸依僧。隨如來出家竟，某甲為和上，如來、至真、等正覺，是我世尊。授十戒相盡形壽不殺生。是沙彌戒，能持不？能。盡形壽不盜。是沙彌戒，能持不？能。盡形壽不婬。是沙彌戒，能持不？能。盡形壽不妄語。是沙彌戒，能持不？能。盡形壽不飲酒。是沙彌戒，能持不？能。盡形壽不得著華鬘、香油塗身。是沙彌戒，能持不？能。盡形壽不得歌舞倡伎及往觀聽。是沙彌戒，能持不？能。盡形壽不得高廣大床上坐。是沙彌戒，能持不？能。盡形壽不得非時食。是沙彌戒，能持不？能。盡形壽不得執持生像金銀寶物。是沙彌戒，能持不？能。此是沙彌十戒。盡形壽不得犯，能持不？能。汝已受戒竟，當供養三寶，勤修三業：坐禪、誦經、勤作眾事。度外道法大德僧聽！我某甲外道，歸依佛，歸依法，歸依僧。我於世尊所求出家為道，世尊即是我如來、至真、等正覺。我某甲外道，歸依佛，歸依法，歸依僧已。從如來出家學道，如來是我至真、等正覺。與四月共住法大德僧聽！我某甲外道，從僧乞四月共住。願僧慈愍故，與我四月共住。大德僧聽！彼某甲外道，今從眾僧乞四月共住。若僧時到，僧忍聽，與彼某甲外道四月共住。白如是。大德僧聽！彼某甲外道，今從眾僧乞四月共住；僧今與彼四月共住。誰諸長老忍僧與彼四月共住者默然，誰不忍者說。僧已忍與彼外道四月共住竟。僧忍，默然故，是事如是持。受具戒請和上法大德一心念！我某甲，今請大德為和上，願大德為我作和上。我依大德故，得受具足戒，慈愍故。可爾。如是。當教授汝。清淨莫放逸。請戒師法大德一心念！我某甲，今請大德為羯磨阿闍梨，願大德為我作羯磨阿闍梨。我依大德故，得受具足戒，慈愍故。可爾。請教授師法大德一心念！我某甲，今請大德為教授阿闍梨，願大德為我作教授阿闍梨。我依大德故，得受具足戒，慈愍故。可爾。安受戒人處所法差教授師法眾中誰能為某甲作教授師？我某甲能。大德僧聽！彼某甲，從某甲求受具足戒。若僧時到，僧忍聽，某甲為教授師。白如是。往彼問遮難法此安陀會、欝多羅僧、僧伽梨鉢。此衣鉢是汝有不？善男子諦聽！今是至誠時，實語時，我今問汝，隨我問答，若不實者當言不實，若實言實。汝不犯邊罪不？汝不犯比丘尼不？汝非賊心入道不？汝非破內外道不？汝非黃門不？汝非殺父不？汝非殺母不？汝非殺阿羅漢不？汝非破和合僧不？汝非惡心出佛身血不？汝非是非人不？汝非畜生不？汝非有二形不？汝字何等？和上字誰？汝年滿二十不？衣鉢具不？父母聽汝不？汝非負人債不？汝非奴不？汝非官人不？汝是丈夫不？丈夫有如是病：癩、癰疽、白癩、乾痟、癲狂病。汝今有此諸病不？如我今問汝，僧中亦當如是問。如汝向者答我，僧中亦當如是答。問已白僧法大德僧聽！彼某甲，從某甲求受具足戒。若僧時到，僧忍聽，我已問竟，聽將來。白如是。從僧乞戒法大德僧聽！我某甲，從某甲求受具足戒。我某甲，今從僧乞受具足戒，某甲為和上。願僧慈愍故，拔濟我。戒師白法大德僧聽！此某甲，從某甲求受具足戒。此某甲，今從僧乞受具足戒，某甲為和上。若僧時到，僧忍聽，我問諸難事。白如是。戒師問法善男子聽！今是至誠時，實語時，今隨所問汝，汝當隨實答。汝不犯邊罪不？汝不犯比丘尼不？汝非賊心入道不？汝非壞二道不？汝非黃門不？汝非殺父不？汝非殺母不？汝非殺阿羅漢不？汝非破和合僧不？汝不惡心出佛身血不？汝非是非人不？汝非畜生不？汝非有二形不？汝字何等？和上字誰？汝年滿二十不？衣鉢具不？父母聽汝不？汝非負人債不？汝非奴不？汝非官人不？汝是丈夫不？丈夫有如是病：癩、癰疽、白癩、乾痟、癲狂病。汝今有此諸病不？正授戒法大德僧聽！此某甲，從某甲求受具足戒。此某甲，今從僧乞受具足戒，某甲為和上。某甲自說清淨，無諸難事，年滿二十，三衣鉢具。若僧時到，僧忍聽，授某甲具足戒，某甲為和上。白如是。大德僧聽！此某甲，從某甲求受具足戒。此某甲，今從僧乞受具足戒，某甲為和上。某甲自說清淨，無諸難事，年滿二十，三衣鉢具。僧今授某甲具足戒，某甲為和上。誰諸長老忍僧與某甲授具足戒，某甲為和上者默然，誰不忍者說。僧已忍與某甲授具足戒，某甲為和上竟。僧忍，默然故，是事如是持。授戒相法善男子聽！如來、至真、等正覺說四波羅夷法，若比丘犯一一法，非沙門，非釋種子。汝一切不得犯婬，作不淨行。若比丘犯不淨行，受婬欲法，乃至共畜生；非沙門，非釋種子。爾時世尊與說譬喻，猶如有人截其頭，終不還活；比丘亦如是，犯波羅夷法已，不能還成比丘行。汝是中盡形壽不得作，能持不？能。一切不得盜下至草葉。若比丘盜人五錢、若過五錢，若自取、教人取，若自破、教人破，若自斫、教人斫，若燒、若埋、若壞色；非沙門，非釋種子。譬如斷多羅樹心，終不復更生長；比丘亦如是，犯波羅夷法已，終不還成比丘行。汝是中盡形壽不得作，能持不？能。一切不得故斷眾生命下至蟻子。若比丘故自手斷人命，求刀授與人，教死、歎死、勸死，與人非藥，若墮胎、若󰚏禱殺，自作方便、若教人作；非沙門，非釋種子。譬喻者說言：猶如針鼻缺，不堪復用；比丘亦如是，犯波羅夷法已，終不還成比丘行。汝是中盡形壽不得作，能持不？能。一切不得妄語乃至戲笑。若比丘不真實，非己有，自說言我得上人法、得禪、得解脫、得定、得四空定，得須陀洹果、斯陀含果、阿那含果、阿羅漢果，天來、龍來、鬼神來供養我；非沙門，非釋種子。譬喻者說言：猶如大石破為二分，終不還合；比丘亦如是，犯波羅夷法已，終不還成比丘行。汝是中盡形壽不得作，能持不？能。授四依法善男子聽！如來、至真、等正覺說四依法，比丘依此得出家受具足，成比丘法。依糞掃衣，比丘依此得出家受具足，成比丘法。汝是中盡形壽能持不？能。若得長利：檀越施衣、割壞衣，得受。依乞食，比丘依此得出家受具足，成比丘法。汝是中盡形壽能持不？能。若得長利：若僧差食、檀越送食、月八日食、十五日食、月初日食、若僧常食、檀越請食，得受。依樹下坐，比丘依此得出家受具足，成比丘法。汝是中盡形壽能持不？能。若得長利：若別房、尖頭屋、小房、石室、兩房一戶，得受。依腐爛藥，比丘依此得出家受具足戒，成比丘法。汝是中盡形壽能持不？能。若得長利：酥、油、生酥、蜜、石蜜，得受。汝受戒已，白四羯磨如法成就，得處所，和上如法，阿闍梨如法，眾僧具足滿。汝當善受教法，應當勸化作福治塔，供養佛法眾僧。和上、阿闍梨一切如法教，不得違逆。應學問誦經，勤求方便，於佛法中得須陀洹果、斯陀含果、阿那含果、阿羅漢果。汝始發心出家，功不唐捐，果報不絕。餘所未知者，當問和上、阿闍梨。與本法尼授大戒請羯磨闍梨法大德一心念！我某甲，今請大德為羯磨阿闍梨，願大德為我作羯磨阿闍梨。我依大德故，得受大戒，慈愍故。可爾。乞戒法大德僧聽！我某甲，從和上尼某甲求受大戒。我某甲，今從僧乞受大戒，和上尼某甲。願僧拔濟我，慈愍故。戒師白法大德僧聽！此某甲，從和上尼某甲求受大戒。此某甲，今從僧乞受大戒，和上尼某甲。若僧時到，僧忍聽，我問諸難事。白如是。戒師問法汝諦聽！今是真誠時，實語時，我今問汝，有當言有，無當言無。汝不犯邊罪不？汝不犯比丘不？汝非賊心作道不？汝非破內外道不？汝非黃門不？汝非殺父不？汝非殺母不？汝非殺阿羅漢不？汝非破和合僧不？汝不惡心出佛身血不？汝非是非人不？汝非畜生不？汝非有二形不？汝字何等？和上尼字誰？汝年歲滿不？衣鉢具不？父母、夫主聽汝不？汝非負人債不？汝非婢不？汝是女人不？女人有如是諸病：癩、癰疽、乾痟、癲狂、二道合、道小、大小便常漏、洟唾常出。汝有如是諸病不？汝學戒未？已學戒。汝清淨不？清淨。某甲已學戒未？已學戒。清淨不？清淨。正授戒法大德僧聽！此某甲，從和上尼某甲求受大戒。此某甲，今從僧乞受大戒，和上尼某甲。某甲所說清淨，無諸難事，年歲已滿，衣鉢具足，已學戒清淨。若僧時到，僧忍聽，僧今為某甲受大戒，和上尼某甲。白如是。大德僧聽！此某甲，從和上尼某甲求受大戒。此某甲，今從僧乞受大戒，和上尼某甲。某甲所說清淨，無諸難事，年歲已滿，衣鉢具足，已學戒清淨。僧今為某甲受大戒，和上尼某甲。誰諸長老忍僧與某甲受大戒，和上尼某甲者默然，誰不忍者說。僧已忍為某甲受大戒竟，和上尼某甲。僧忍，默然故，是事如是持。授戒相法善女人諦聽！如來、無所著、等正覺說八波羅夷法，若比丘尼犯者，非比丘尼，非釋種女。不得作不淨行，行婬欲法。若比丘尼作不淨行，行婬欲法，乃至共畜生；彼非比丘尼，非釋種女。汝是中盡形壽不得犯，能持不？能。不得盜乃至草葉。若比丘尼取人五錢、若過五錢，若自取、教人取，若自斫、教人斫，若自破、教人破，若燒、若埋、若壞色；彼非比丘尼，非釋種女。汝是中盡形壽不得犯，能持不？能。不得斷眾生命乃至蟻子。若比丘尼故自手斷人命，持刀授與人，教死、讚死、勸死，與人非藥，若墮胎，󰚏禱呪術，若自作方便、教人作；彼非比丘尼，非釋種女。汝是中盡形壽不得犯，能持不？能。不得作妄語乃至戲笑。若比丘尼不真實，非己有，自稱言得上人法，得禪、得解脫、得三昧、正受，得須陀洹果乃至阿羅漢果，天來、龍來、鬼神來供養我；彼非比丘尼，非釋種女。汝是中壽形壽不得犯，能持不？能。不得身相觸乃至共畜生。若比丘尼染污心，與染污心男子身相觸，腋已下，膝已上，若摩、若捺、逆摩、順摩、若牽、若推、若舉、若下、若捉、若急捺；彼非比丘尼，非釋種女。汝是中盡形壽不得犯，能持不？能。不得犯八事乃至共畜生。若比丘尼有染污心，受染污心男子捉手、捉衣、入屏處、屏處共立、共語、共行、身相倚、共期，犯此八事；彼非比丘尼，非釋種女。汝是中盡形壽不得犯，能持不？能。不得覆藏他重罪乃至突吉羅惡說。若比丘尼知比丘尼犯波羅夷，不自舉、不白僧、不語人令知。後於異時，此比丘尼若休道、若滅擯、若遮不共僧事、若入外道；彼作如是言：「我先知此人犯如是如是罪。」彼非比丘尼，非釋種女，覆藏他重罪故。汝是中盡形壽不得犯，能持不？能。不得隨被舉比丘語乃至沙彌。若比丘尼知比丘為僧所舉，如法、如毘尼、如佛所教，犯威儀，未懺悔，不作共住；便隨順彼比丘語。諸比丘尼諫此比丘尼言：「大姊！彼比丘為僧所舉，如法、如毘尼、如佛所教，犯威儀，未懺悔，不作共住；莫隨順彼比丘語。」諸比丘尼諫此比丘尼時，堅持不捨。彼比丘尼應乃至三諫，捨此事故。乃至三諫，捨者善；不捨者，彼非比丘尼，非釋種女，犯隨舉故。汝是中盡形壽不得犯，能持不？能。善女人諦聽！如來、無所著、等正覺說四譬喻。若犯八事，如斷人頭已不可復起，如截多羅樹心不更生長，如針鼻決不堪復用，如大石析為二分不可還合；若比丘尼犯八重已，不可還成比丘尼行。汝是中盡形壽不得犯，能持不？能。授四依法善女人諦聽！如來、無所著、等正覺說四依法，比丘尼依此出家受大戒，成比丘尼法。依糞掃衣出家受大戒，是比丘尼法。是中盡形壽能持不？能。若得長利：檀越施衣、割截衣，應受。依乞食出家受大戒，是比丘尼法。是中盡形壽能持不？能。若得長利：僧差食、若檀越送食、月八日食、十五日食、月初日食、若眾僧常食、檀越請食，應受。依樹下坐出家受大戒，是比丘尼法。是中盡形壽能持不？能。若得長利：別房、尖頭屋、小房、石室、兩房一戶，應受。依腐爛藥出家受大戒，是比丘尼法。是中盡形壽能持不？能。若得長利：酥、油、生酥、蜜、石蜜，應受。汝已受戒竟，白四羯磨如法成就，得處所，和上如法，阿闍梨如法，二部僧具足滿。汝當善受教法，應勸化作福治塔，供養佛法眾僧。和上、阿闍梨一切如法教勅，不得違逆。應學問誦經，勤求方便，於佛法中得須陀洹果、斯陀含果、阿那含果、阿羅漢果。汝始發心出家，功不唐捐，果報不絕。餘所未知者，當問和上、阿闍梨。制和上行法制依止阿闍梨行法大德一心念！我某甲，今求大德為依止，願大德與我依止，我依止大德住。可爾。與汝依止。汝莫放逸。制弟子行法呵責弟子法我今呵責汝！汝去、汝莫入我房、汝莫為我作使、汝莫至我所、不與汝語。汝莫依止我。弟子懺悔法大德！我今懺悔，更不復作。弟子離和上懺謝法我如法，和上不知。我不如法，亦不知。若我犯戒，捨不教呵。若犯亦不知。若犯而懺悔，亦不知。僧說戒法大德僧聽！今僧某月某日某時，集某處說戒。教誡比丘尼法比丘尼眾遣何人來？大德僧聽！某處比丘尼僧和合，差比丘尼某甲，禮比丘僧足，求索教誡。誰為教誡比丘尼？大德僧聽！若僧時到，僧忍聽，僧差某甲比丘教誡比丘尼。白如是。大德僧聽！僧差某甲比丘教誡比丘尼。誰諸長老忍僧差某甲比丘教誡比丘尼者默然，誰不忍者說。僧已忍差某甲比丘教誡比丘尼竟。僧忍，默然故，是事如是持。雖百歲比丘尼，見新受戒比丘，應起迎逆、禮拜、與敷淨座令坐；如此法應尊重恭敬讚歎，盡形壽不得過。比丘尼不應罵詈比丘呵責，不應誹謗言：破戒、破見、破威儀；如此法應尊重等。比丘尼不應為比丘作舉、作憶念、作自言，不應遮他覓罪、遮說戒、遮自恣，比丘尼不應呵比丘，比丘應呵比丘尼；如此法應尊重等。式叉摩那學戒已，從比丘僧乞受大戒；如此法應尊重等。比丘尼犯僧殘罪，應二部僧中行摩那埵；如此法應尊重等。比丘尼半月從僧乞教誡；如此法應尊重等。比丘尼不應在無比丘處夏安居；如此法應尊重等。比丘尼僧夏安居竟，應往比丘僧中求三事自恣：見、聞、疑；如此法應尊重等。略教誡法此無教誡比丘尼人，及無能說法者。語比丘尼眾「勤修，莫放逸！」告清淨法大德僧聽！我某甲比丘清淨。略說戒法諸大德！是四波羅夷法，僧常聞。對首說戒法二長老憶念！今僧十五日說戒，我某甲比丘清淨。心念說戒法今日眾僧十五日說戒，我某甲比丘清淨。增減說戒法大德僧聽！若僧時到，僧忍聽，僧今不說戒，至黑月十五日當說。我白如是。大德僧聽！若僧時到，僧忍聽，僧今不說戒，至白月十五日當說戒。白如是。非時和合法大德僧聽！彼所因事，令僧鬪諍誹謗，互求長短，令僧破，令僧別住，令僧塵垢。彼人僧為舉罪，已還為解，已滅僧塵垢。若僧時到，僧忍聽，僧作和合布薩。白如是。非時說戒法大德僧聽！眾僧所因諍事，令僧鬪諍而不和合，眾僧破壞，令僧塵垢，令僧別異，分為二部。彼人自知犯罪事，今已改悔，除滅僧塵垢。若僧時到，僧忍聽，僧今和合說戒。白如是。對首法長老一心念！我某甲比丘，依某甲僧伽藍、某甲聚落、某甲房，前三月夏安居；房舍破，修治故。汝依誰持律？依某甲律師。有疑當問。可爾。心念法忘成法及界法對首法長老一心念！我某甲比丘，受七日法出界外，為某事故，還此中安居，白長老令知。羯磨法大德僧聽！若僧時到，僧忍聽，某甲比丘，受過七日法出界外，為某事故，還此中安居。白如是。大德僧聽！某甲比丘，受過七日法出界外，為某事故，還此中安居。誰諸長老忍僧聽某甲比丘，受過七日法出界外，為某事故，還此中安居者默然，誰不忍者說。僧已忍某甲比丘，受過七日法出界外，為某事故，還此中安居竟。僧忍，默然故，是事如是持。白僧自恣時法大德僧聽！今僧某月某日某時，集某處自恣。差受自恣人法大德僧聽！若僧時到，僧忍聽，僧差某甲比丘作受自恣人。白如是。大德僧聽！僧差某甲比丘作受自恣人。誰諸長老忍僧差某甲比丘作受自恣人者默然，誰不忍者說。僧已忍差某甲比丘作受自恣人竟。僧忍，默然故，是事如是持。自恣白法大德僧聽！今日眾僧自恣。若僧時到，僧忍聽，僧和合自恣。白如是。僧自恣法大德！眾僧今日自恣，我某甲比丘亦自恣。若見、聞、疑罪，大德長老哀愍故語我，我若見罪，當如法懺悔。略自恣法大德僧聽！若僧時到，僧忍聽，僧今各各共三語自恣。白如是。對首自恣法三長老憶念！今日眾僧自恣，我某甲比丘自恣清淨。心念自恣法今日眾僧自恣，我某甲比丘自恣清淨。增益自恣法大德僧聽！若僧時到，僧忍聽，僧今日不自恣，四月滿，當自恣。白如是。增減自恣法大德僧聽！若僧時到，僧忍聽，僧今日不自恣，至黑月十五日當自恣。白如是。大德僧聽！若僧時到，僧忍聽，僧今日不自恣，後白月十五日當自恣。白如是。受比丘尼自恣法大德僧眾不見比丘尼眾有見、聞、疑罪可舉。語比丘尼眾「如法自恣，謹慎莫放逸！」受三衣法長老一心念！我比丘某甲，是衣僧伽梨條受，長短，割截衣持。捨三衣法長老一心念！我比丘某甲，是衣僧伽梨條受，長短，割截衣持，今捨。受尼師壇法長老一心念！我比丘某甲，此尼師壇，是我助身衣受。受鉢法長老一心念！我比丘某甲，此鉢多羅應量受，長用故。受非時藥法長老一心念！我比丘某甲，有某病緣故，此某非時漿，為經非時服故，今於長老邊受。為共宿七日服故。為共宿長服故。真實淨法大德一心念！我有此長衣未作淨，今為淨故捨與大德，為真實淨故。展轉淨法大德一心念！此是我長衣未作淨，為淨故施與大德，為展轉淨故。長老一心念！汝有此長衣未作淨，為淨故與我，我今受之。汝施與誰？施與某甲。長老一心念！汝是長衣未作淨，為淨故施與我，我今受之。受已汝與某甲，是衣某甲已有，汝為某甲善護持，著用隨因緣。攝時現前施法攝非時現前施法攝時僧施法此是我物。攝非時僧施差分物人法大德僧聽！若僧時到，僧忍聽，僧差某甲比丘，為僧作分物人。白如是。大德僧聽！僧差某甲比丘，為僧作分物人。誰諸長老忍僧差某甲比丘，為僧作分物人者默然，誰不忍者說。僧已忍差某甲比丘，為僧作分物人竟。僧忍，默然故，是事如是持。付分衣人物法大德僧聽！此住處若衣、若非衣，現前僧應分。若僧時到，僧忍聽，僧今與某甲比丘，彼當與僧。白如是。大德僧聽！此住處若衣、若非衣，現前僧應分；僧今與某甲比丘，彼當與僧。誰諸長老忍此住處若衣、若非衣，現前僧應分；僧與某甲比丘，彼當與僧者默然，誰不忍者說。僧已忍與某甲比丘，彼當與僧竟。僧忍，默然故，是事如是持。四人直攝物法大德僧聽！此住處若衣、若非衣，現前僧應分。若僧時到，僧忍聽，今現前僧分是衣物。白如是。大德僧聽！此住處若衣、若非衣，現前僧應分，今現前僧分是衣物。誰諸長老忍此住處若衣、若非衣，現前僧應分，今現前僧分是衣物者默然，誰不忍者說。僧已忍今現前僧分是衣物竟。僧忍，默然故，是事如是持。對首攝物法二長老憶念！此住處若衣、若非衣，現前僧應分。此處無僧，此是我等分。心念攝物法此住處若衣、若非衣，現前僧應分。此處無僧，此是我分。攝二部僧得施法攝亡比丘物法看病人對僧捨物法大德僧聽！某甲比丘，此住處命過，所有衣鉢、坐具、針筒、盛衣貯器，此住處現前僧應分。賞看病人物法大德僧聽！某甲比丘命過，所有衣鉢、坐具、針筒、盛衣貯器，此現前僧應分。若僧時到，僧忍聽，僧今與某甲看病比丘。白如是。大德僧聽！某甲比丘命過，所有衣鉢、坐具、針筒、盛衣貯器，此現前僧應分；僧今與某甲看病比丘。誰諸長老忍僧與某甲看病比丘衣鉢、坐具、針筒、盛衣貯器者默然，誰不忍者說。僧已忍與某甲看病比丘衣鉢、坐具、針筒、盛衣貯器竟。僧忍，默然故，是事如是持。差分衣人法大德僧聽！若僧時到，僧忍聽，僧差某甲比丘，為僧作分物人。白如是。大德僧聽！僧差某甲比丘，為僧作分物人。誰諸長老忍僧差某甲比丘，為僧作分物人者默然，誰不忍者說。僧已忍差某甲比丘，為僧作分物人竟。僧忍，默然故，是事如是持。付分衣人物法大德僧聽！某甲比丘命過，所有若衣、非衣，此現前僧應分。若僧時到，僧忍聽，僧今與某甲比丘，某甲比丘當還與僧。白如是。大德僧聽！某甲比丘命過，所有若衣、非衣，此現前僧應分；僧今與某甲比丘，某甲比丘當還與僧。誰諸長老忍某甲比丘命過，所有若衣、非衣，此現前僧應分；僧今與某甲比丘，某甲比丘當還與僧者默然，誰不忍者說。僧已忍與某甲比丘，某甲比丘當還與僧竟。僧忍，默然故，是事如是持。四人直攝物法大德僧聽！某甲比丘命過，所有若衣、非衣，此現前僧應分。若僧時到，僧忍聽，今現前僧分是衣物。白如是。大德僧聽！某甲比丘命過，所有若衣、非衣，此現前僧應分，今現前僧分是衣物。誰諸長老忍某甲比丘命過，所有若衣、非衣，此現前僧應分，今現前僧分是衣物者默然，誰不忍者說。僧已忍今現前僧分是衣物竟。僧忍，默然故，是事如是持。對首攝物法二長老憶念！某甲比丘命過，所有若衣、非衣，此現前僧應分。此處無僧，此是我等分。心念攝物法某甲比丘命過，所有若衣、非衣，此現前僧應分。此處無僧，此是我分。無住處攝物法佛言：「彼處若有信樂優婆塞、若守園人，彼應賞錄。若有五眾出家人前來者，應與；若無來者，應送與近處僧伽藍。」