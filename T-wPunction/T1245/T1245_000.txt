如是我聞。一時佛在舍衛國祇樹給孤獨園。爾時毘沙門天王。與百千無數藥叉眷屬。於初夜分俱來佛所。放大光明照祇陀園一切境界。五體投地禮世尊足。住立一面合掌向佛以偈讚曰。歸命大無畏正覺二足尊諸天以天眼觀我無所見過現未來佛三世慈悲主一一正遍知我今歸命禮爾時毘沙門天王說此偈已。白佛言世尊。有諸聲聞苾芻苾芻尼優婆塞優婆夷。或於曠野林間樹下經行坐臥。我此藥叉非人之類。有信佛言者有少信之者。復有無數諸惡藥叉不信佛言。惱亂有情令不安隱。善哉世尊所有阿吒曩胝經能為明護。若有苾芻苾芻尼優婆塞優婆夷及諸天人。受持讀誦禮敬供養廣為人說。皆能衛護為作吉祥。爾時會中有諸正信藥叉之眾。合掌白言。唯願天王說此經典我等樂聞。時毘沙門天王默然受請。即向佛前頭面禮足。承佛威神告藥叉言。今此經典若有所得宣布流通。能除眾生一切煩惱。是故我今歸依頂禮。東方世界有乾闥婆主名曰持國。具大威德身放光明。譬如日出普照世間。統領眷屬乾闥婆眾恭敬圍繞。歌舞作唱而受快樂。有九十一子同名帝釋。有大勢力勇猛暴惡。見佛世尊歸依頂禮尊重恭敬。觀此非人而能禮敬。彼持國天王守護東方。如佛行行如是護世。是故我今稽首歸命正遍知明行足無上寂靜。南方世界有鳩盤拏主名尾嚕茶迦。具大威德身有光明。如日照世亦如大海深廣無邊。彼諸凡夫不可測度。統領眷屬鳩盤拏眾恭敬圍繞。歌舞作唱而受快樂。有九十一子同名帝釋。有大勢力勇猛暴惡。見佛世尊歸依頂禮尊重恭敬。觀此非人而能禮敬。彼鳩盤拏主守護南方。如佛行行如是護世。是故我今稽首歸命正遍知明行足無上寂靜。西方世界有大龍主名尾嚕博叉。有大威德光明遠照。統領眷屬諸大龍眾恭敬圍繞。歌舞作唱而受快樂。有九十一子同名帝釋。有大勢力勇猛暴惡。見佛世尊歸命頂禮尊重恭敬。觀此非人而能禮敬。彼大龍主守護西方。如佛行行如是護世。是故我今稽首歸命正遍知明行足無上寂靜。北方世界有藥叉名俱吠囉。有大威德身光熾盛如大火焰。統領眷屬藥叉之眾恭敬圍繞。歌舞作唱而受快樂。有九十一子同名帝釋。有大勢力勇猛暴惡。見佛世尊歸依頂禮尊重恭敬。觀此非人而能禮敬彼藥叉主守護北方。如佛行行如是護世。是故我今稽首歸命正遍知明行足無上寂靜。復次北方世界。人壽千歲命不中夭。地無耕種人不執作。飲食自然色香具足。資益諸根身體光潤。處處皆有花果樹木流泉池沼。隨意遊戲如受天樂。如是東方持國南方尾嚕茶迦。西方尾嚕博叉北方俱吠囉。各以威德護四大洲。復次乾闥婆主。有藥叉女眾有乘象者。有乘馬者有乘駝者。有乘水牛者有乘羊者。有乘蛇者有乘飛禽者。有乘童男者有乘童女者。以象前引。於虛空中密詣諸方。種種變化隨意自在。亦能守護人不可見。若諸藥叉形容醜惡種種差異。亦如飛禽往虛空中。自在遊行亦密護人。其名曰阿吒曩吒俱曩吒波里俱娑曩吒曩拏曩拏布里迦等。及藥叉女眾。皆住北方阿拏迦嚩帝大城。又此大城有一宮殿。於其四邊有九十九池。水甚深廣名曰地池。泉源通流亦能降雨。復有多種花果樹木。所謂供俱婆迦俱囉囉迦麼花等。果味甘美眾所愛樂。頻伽孔雀種種諸鳥常出妙音。彼有天子名曰勇猛。并諸眷屬亦住是宮守護國界。時毘沙門天王承佛慈力。次第宣說真言曰。怛儞也他伊梨彌梨伊隷緊吒母隷呬隷緊致母隷賀那彌護努里努彌矯里巘馱里虞努呬儞烏枳護枳娑嚩賀爾時毘沙門天王說真言已。白佛言世尊。復有諸大乾闥婆眾。與我而為兄弟。其名曰欲麼覩樂麼覩歌麼多麼羅麼覩麼度麼多花醉恒醉吉祥醉財醉難禰迦青蓮華白蓮華月半尼羅俱枳羅成凍母嚕五髻妙色金麼拏尾輸俱蜜里賀娑波帝王野嚩帝惹誐覩誐帝。如是等乾闥婆眾。迷惑惱亂一切眾生。若有惱亂有情而不捨離者。聞此真言頭破作七分。如阿梨樹枝真言曰。怛儞也他供覩梨供覩羅曀呬娑那曼底計娑那伴尼底計底瑟吒努瑟吒滿度細娑嚩賀世尊若有聲聞苾芻苾芻尼優婆塞優婆夷。於此經中受持讀誦禮敬供養廣為人說。彼乾闥婆及父母兄弟男女眷屬等。皆不能為害。常來親近侍奉衛護。若有惱害者即失威力。不得乾闥婆三昧。頭破作七分如阿梨樹枝。亦不得往阿拏迦嚩帝大城中住。世尊若有聲聞苾芻苾芻尼優婆塞優婆夷。於此經中受持讀誦。禮敬供養廣為人說。彼閉舍左及父母兄弟男女眷屬等皆不能為害。常來親近侍奉衛護。若有惱害者即失威力。不得閉舍左三昧。頭破作七分如阿梨樹枝亦不得往阿拏迦嚩帝大城中住。真言曰。怛儞也他護彌護彌護彌羅嚩帝曳娑嚩賀世尊復有鳩盤拏眾。其名曰難多烏波難多訖里計輸麼賀波囉輸摩斛那囉捺舍賀娑覩部彌左嚕末麼訖里瑟拏路呬多阿婆囉嚩囉拏尾麼路禰里伽囉拏誐里惹曩惹致路捺舍難尼阿里祖諾迦麼迦麼迦曀羅巘拏訖里野虞般多怛囉野劍末羅跋捺里迦薩里嚩囕誐唧怛囉芻等。如是鳩盤拏眾。迷惑惱亂一切有情。若有惱亂者聞此真言。頭破作七分如阿梨樹枝。真言曰。怛儞也他悉里尾悉里悉里尾悉里訖里瑟拏蹉誐隷迦囉尼卑孕誐隷娑嚩賀世尊若有聲聞苾芻苾芻尼優婆塞優婆夷。於此經中受持讀誦。禮敬供養廣為人說。彼鳩盤拏眾及父母兄弟男女眷屬等。皆不能為害。常來親近侍奉衛護。若有惱害者即失威力。不能鳩盤拏三昧。頭破作七分如阿梨樹枝。亦不得往阿拏迦嚩帝大城中住。世尊若有聲聞苾芻苾芻尼優婆塞優婆夷。於此經中受持讀誦。禮敬供養廣為人說。彼必隷多及彼父母兄弟男女眷屬等。皆不能為害。常來親近侍奉供養。若有惱害者即失威力。不得必隷多三昧。頭破作七分如阿梨樹枝。亦不得往阿拏迦嚩帝大城中住。真言曰。怛儞也他喻彌喻彌隷喻彌羅嚩帝曳娑嚩賀世尊我今復說諸大龍眾。其名曰難努波難努難禰嚩嚩穌計里跋捺囉惹敢迦卑孕誐路那地迦囉拏印捺囉嚩護莎悉帝迦阿輸俱彌多輸迦尾鉢囉目訖覩惹焰鉢帝必里免多羅唧怛囉多羅必里兔𤚥唧怛囉鉢囉賀嚩𡁠麼賀頗尼所惹喻底囉穌麼賀訖里瑟拏部惹敢誐麼阿惹播羅怛乞叉嚩摩訖里瑟拏舍野摩󰡊俱乃至世間行者。如是龍等惱亂有情。聞此真言頭破作七分如阿梨樹枝。真言曰。怛儞也他唧隷尾唧隷唧隷尾唧隷虞里巘馱里摩鄧霓贊拏隷娑嚩賀世尊若有聲聞苾芻苾芻尼優婆塞優婆夷。於此經中受持讀誦。禮敬供養廣為人說。彼諸龍眾及彼父母兄弟男女眷屬等。皆不能為害。常來親近侍奉衛護。若有惱害者即失威力。不得龍中三昧。頭破作七分如阿梨樹枝。亦不得往阿拏迦嚩帝大城中住。世尊若有聲聞苾芻苾芻尼優婆塞優婆夷。於此經中受持讀誦。禮敬供養廣為人說。彼羯吒布怛曩及彼父母兄弟男女眷屬等。皆不能為害。常來親近侍奉供養。若有惱害者即失威力。不得羯吒布怛曩三昧。頭破作七分如阿梨樹枝。亦不能往阿拏迦嚩帝大城中住。真言曰。怛儞也他阿閉嚩賀儞嚩帝曳娑嚩賀世尊我今說彼藥叉大將。其名曰印捺囉穌謨嚩嚕拏鉢囉惹鉢帝婆羅捺嚩惹伊舍曩室左難曩迦麼室里瑟姹俱儞建跓儞軍吒摩尼里摩尼里摩尼左囉鉢囉拏那烏波半左迦娑多儗里呬麼嚩多布囉拏佉禰囉俱尾吒虞波羅野叉阿吒嚩俱曩囉囉祖𡁠那里沙婆唧怛囉細曩巘馱里舞禰里伽舍訖帝摩多隷半左羅巘拏穌摩曩禰里伽野叉。并諸眷屬帝里頗隷。左帝里建吒等。乃至世間行者俱是眷屬。若惱亂有情而不捨離者。聞此真言頭破作七分如阿梨樹枝。真言曰。怛儞也他呬隷彌隷呬彌隷吉里帝母隷呬隷吉里帝母隷唵凍彌凍彌烏凍麼烏凍彌烏企彌企虞努呬部凌誐里乙里史散多儞娑嚩賀世尊若有聲聞苾芻苾芻尼優婆塞優婆夷。於此經中受持讀誦。禮敬供養廣為人說。彼諸藥叉及彼父母兄弟男女眷屬等。皆不能為害。若有惱亂者即失威力。不能得藥叉三昧。頭破作七分如阿梨樹枝。亦不能往阿拏迦嚩帝大城中住。世尊若有聲聞苾芻苾芻尼優婆塞優婆夷。於此經中受持讀誦。禮敬供養廣為人說。彼諸羅剎及彼父母兄弟男女眷屬等。皆不能為害。常來親近侍奉供養。若有惱亂者即失威力。不能得羅剎三昧。頭破作七分如阿梨樹枝。亦不能往阿拏迦嚩帝大城中住。真言曰。怛儞也他呬隷呬隷護嚕護嚕喻彌喻彌羅嚩帝曳娑嚩賀毘沙門天王說此阿吒曩胝經已。禮世尊足却住一面。爾時釋迦牟尼佛。於夜分中告苾芻眾言。如是此經有大威力能為明護。彼毘沙門天王與無數百千藥叉眷屬。放大光明照祇陀園一切境界。說伽他曰。歸命大無畏正覺二足尊諸天以天眼觀我無所見過去未來佛三世慈悲主一一正遍知我今歸命禮說此偈已而白佛言。有諸聲聞苾芻苾芻尼優婆塞優婆夷。於曠野林間樹下經行坐臥。有諸藥叉非人之類。有信佛言者有少信者。有極惡不信者。惱亂有情令不安隱。說此經典利樂眾生。汝諸苾芻諦聽諦聽。此經真實有大威力能為救護。乃至天人常得密護。汝當受持廣宣流布。說是語已天龍藥叉人非人等皆大歡喜信受奉行。