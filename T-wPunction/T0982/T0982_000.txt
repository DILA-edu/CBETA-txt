如是我聞：一時薄伽梵在室羅伐城，逝多林給孤獨園。時有一苾芻，名曰莎底，出家未久，新受近圓，學毘奈耶教，為眾破薪，營澡浴事。有大黑蛇從朽木孔出，螫彼苾芻右足拇指，毒氣遍身，悶絕于地，口中吐沫，兩目翻上。爾時具壽阿難陀，見彼苾芻為毒所中，極受苦痛，疾往佛所，禮雙足已，而白佛言：「世尊！莎底苾芻為毒所中，受大苦惱，具如上說。如來大悲，云何救護？」作是語已。爾時佛告阿難陀：「我有摩訶摩瑜利佛母明王大陀羅尼，有大威力，能滅一切諸毒、怖畏、災惱，攝受覆育一切有情，獲得安樂。汝持我此佛母明王陀羅尼，為莎底苾芻而作救護，為結地界，結方隅界，令得安隱，所有苦惱，皆得消除。彼等或為天龍所持、阿蘇羅所持、摩嚕多所持、𦽆嚕拏所持、彥達嚩所持、緊那囉所持、摩護囉誐所持、藥叉所持、囉剎娑所持、畢㘑多所持，毘舍遮所魅、步多所魅、矩畔拏所魅、布單那所魅、羯吒布單那所魅、塞建那所魅、嗢麼那所魅、車耶所魅、阿鉢娑麼羅所魅、塢娑跢囉迦所魅，為如是等所執所魅之時，佛母明王悉能加護，令無憂怖，壽命百年。或被他人厭禱呪術、蠱魅惡法之類，所謂：訖哩底迦、羯摩拏、迦具囉那、枳囉拏、吠哆拏、質者，飲他血髓，變人驅役，呼召鬼神，造諸惡業，惡食惡吐，惡影惡視，惡跳惡驀，或造厭書，或惡󰂛逆，作如是惡事，欲相惱亂者，此佛母明王擁護彼人，并諸眷屬，如是諸惡不能為害。又復瘧病，一日二日、三日四日，乃至七日、半月一月，或復頻日、或復須臾，一切瘧病，四百四病，或常熱病、偏邪病、癭病，鬼神壯熱，風黃痰癊，或三集病，飲食不消，頭痛半痛、眼耳鼻痛、脣口頰痛、牙齒舌痛，及咽喉痛、胸脅背痛、心痛肚痛、腰痛腹痛、髀痛膝痛，或四肢痛，隱密處痛，遍身疼痛，如是過患悉皆除滅。願護於我某甲，并諸眷屬，我結地界，結方隅界，讀誦此經，悉令安隱。」即說伽他曰：「令我夜安，晝日亦安，一切時中，諸佛護念。」即說陀羅尼曰：「怛儞也他伊膩尾膩枳膩呬膩弭膩𩕳膩頞嬭伽嬭努誐嬭賀哩抳嚩麌膩膀蘇比舍止𩕳阿嚧賀抳污嚧賀抳曀㘑謎㘑帝㘑底里底里謎㘑謎㘑底謎底謎努謎努謎伊置弭置尾瑟吒睇左跛㘑尾麼㘑尾麼㘑護嚕護嚕阿濕嚩目棄迦里麼賀迦里鉢囉枳囉拏計施矩嚕矩嚕嚩具嚕句嚕句嚕護嚕護嚕嚩譜嚕度娑努嚩怒努嚩怒麼弩嚩遇攞夜跋攞夜比輸比輸呬哩呬哩弭里弭里底里底里鼻里鼻里祖魯祖魯母護母護母護母護母護母魯母魯母魯母魯母魯護護護護護護護護護護嚩嚩嚩嚩嚩嚩嚩嚩嚩嚩攞惹攞惹攞惹攞惹攞惹攞惹攞惹攞惹攞惹攞惹娜麼娜麼𩕳答跛答跛𩕳入嚩攞入嚩攞𩕳鉢左鉢左𩕳嬾努蘗惹𩕳󰨢囉灑抳颯普咤𩕳跢跛𩕳播左𩕳賀哩抳馱哩抳迦哩抳劍跛𩕳沫那𩕳曼膩底計麼迦哩設迦哩羯迦哩爍迦哩餉迦哩入嚩攞𩕳努麼努嚩哩努銘努銘遇攞野鉢哩吠攞野󰨢囉灑覩禰嚩三滿帝曩伊里枳枲娑嚩賀「「阿難陀！有諸龍王名字，當起慈心稱念其名，攝除諸毒，所謂：「持國龍王我慈念，愛羅嚩拏常起慈，尾嚕博叉亦起慈，黑驕答麼我慈念，麼抳龍王我慈愍，婆蘇枳龍常起慈，杖足龍王亦起慈，滿賢龍王我慈念。無熱惱池嚩嚕拏，曼娜洛迦德叉迦，難陀鄔波難陀龍，我常於彼興慈意。無邊龍王我慈念，嚩蘇目佉亦起慈，無能勝龍常起慈，𡃃嚩龍王我慈念，大麼娜斯我慈念，小麼娜斯亦起慈，阿鉢羅羅迦洛迦，有財沙彌龍王等，捺地穆佉及麼抳，白蓮華龍及方主，羯句吒迦及蠡足，毛毯馬勝等皆慈。娑雞得迦供鼻羅，針毛臆行龍王等，哩使迦龍我慈念，滿耳車面亦起慈，句洛迦龍我慈念，婆雌補多蘇難陀，愛羅鉢多大龍王，濫畝洛迦我慈愍。非人龍王我慈念，上人龍王亦復然，蔑蘗羅龍常起慈，母呰隣那我慈念，或有龍王行地上，或有龍王常居空，或有恒依妙高山，或在水中作依止，一首龍王我慈念，及以二頭亦復然，如是乃至有多頭，此等龍王我慈念。或復無足龍王類，二足四足等龍王，或復多足諸龍王，各起慈心相護念。此等龍王具威德，色力豐美有名聞，天與脩羅共戰時，有大神通皆勇猛。勿使無足欺輕我，二足四足勿相侵，及與多足諸龍王，常於我身無惱觸。諸龍及神我慈念，或在地上或居空，常令一切諸眾生，各起慈心相護念。復願一切含生類，及以靈祇諸大神，常見一切善徵祥，勿覩違情罪惡事。我常發大慈悲念，令彼滅除諸惡毒，饒益攝受離災厄，隨在時方常擁護。「曩謨窣覩沒馱野曩謨窣覩冒馱曳曩謨窣覩目訖多野曩謨窣覩目訖多曳曩謨窣覩扇多野曩謨窣覩扇多曳曩謨尾目訖跢野曩謨尾目訖跢曳「諸有淨行者，能伏諸惡業，敬禮如是等，於我常衛護。若逢諸恐怖，一切惱亂時，并及災害時，疾病變怪等，及被毒所中，不利益之時，護我并眷屬，無病壽百歲。」佛告阿難陀：「往昔之時，雪山南面，有金曜孔雀王於彼而住，每於晨朝，常讀誦佛母大孔雀明王陀羅尼，晝必安隱，暮時讀誦，夜必安隱。」即說陀羅尼曰：「曩謨沒馱野曩謨達磨野曩謨僧伽野怛儞也他護護護護護曩誐㘑㘑努麼㘑㘑護野護野尾惹野尾惹野度蘇度蘇麌嚕麌嚕曀攞謎攞底哩謎羅伊里密怛𡃤底里密怛𡃤伊里底里密怛𡃤努謎蘇努謎妬蘇帝遇攞吠攞左跛攞尾麼攞伊置哩毘置哩哩置哩尾置哩曩謨窣覩沒馱南唧哩枳枲遇努呬迦曩謨囉曷耽護囉娜羅嚩囉灑覩禰嚩三滿帝曩捺捨蘇儞舍蘇曩謨母馱南娑嚩賀「阿難陀！彼金曜孔雀王，忽於一時，忘誦此佛母大孔雀明王陀羅尼，遂與眾多孔雀婇女，從林至林，從山至山，而為遊戲，貪欲愛著，放逸昏迷，入山穴中。捕獵怨家，伺求其便，遂以鳥羂，縛孔雀王。被縛之時，憶本正念，即誦如前佛母大孔雀明王陀羅尼，於所緊縛，自然解脫，眷屬安隱，至本住處。」復說此明王陀羅尼曰：「曩謨母馱野曩謨達麼野曩謨僧伽野曩謨蘇韈囉拏嚩婆薩寫麼庾囉囉枳孃曩謨摩賀麼庾哩曳尾儞也囉枳惹怛儞也他悉第蘇悉第謨左𩕳謨剎抳目訖帝尾目訖帝阿麼黎尾麼黏𩕳麼黎瞢誐黎呬懶孃蘗陛囉怛曩蘗陛跛捺㘑蘇跋捺㘑三滿多跋捺㘑薩嚩囉他娑馱𩕳跛羅沫他娑馱𩕳薩嚩囉他鉢囉嚩馱𩕳薩嚩瞢誐囉娑馱𩕳麼曩枲麼曩枲摩賀麼曩枲曷步帝頞頞窒納部帝頞卒帝阿惹㘑尾惹㘑尾麼黎阿蜜哩帝阿麼黎阿麼囉抳沒囉憾謎沒囉憾麼娑嚩㘑布囉儜布囉拏麼努囉剃蜜哩多散𠰒嚩𩕳室哩跋捺㘑戰捺㘑戰捺囉鉢囉陛素哩曳素哩野建帝味多婆曳蘇󰨢𩕳沒囉憾麼具曬沒囉憾麼乳瑟𪘨薩嚩怛囉鉢囉底賀帝娑嚩賀那莫薩嚩沒馱南娑嚩娑底麼麼曩薩寫颯跛哩嚩囉乞產屈勿挽覩𠰒嚩覩󰨢囉灑設單鉢扇覩設囉難設單護呰麌呰具呰畞呰娑嚩賀」佛告阿難陀：「往昔金曜孔雀王者，豈異人乎？即我身是。我今復說佛母大孔雀明王心陀羅尼曰：「怛儞也他壹底蜜底底里蜜底底里弭里蜜底底黎比弭里弭里底弭底里弭里蘇頓嚩頓嚩蘇嚩左唧哩枳枲野牝那謎膩曩謨沒馱南唧羯枲鉢㘓多慕黎壹底賀嚧路呬多慕黎膽嚩暗嚩俱置矩曩置底囉君左曩置阿拏嚩多野󰨢囉灑覩禰務曩嚩麼娑娜捨麼細底壹底弭哩枳哩弭哩計攞弭哩計覩母黎努努迷蘇努謎嬭娜哩謎散覩󰨢𪘨畝娑󰨢𪘨畝薩㘑畝薩㘑曀拏嚩窣多囉計捺迦攞捺迦哩謎佉囉麼囉企黎壹底薩惹黎覩吠覩頓迷頞曩𪘨鉢囉捺𪘨頞拏捺𪘨嚩囉灑覩禰務曩謨娜計曩散怛𪘨妬三滿帝曩曩囉野抳播囉野抳賀哩多里君哆里伊哩蜜窣底吉底里蜜窣底伊謎悉鈿覩捺囉弭拏曼怛囉路那娑嚩賀「阿難陀！此佛母大孔雀明王心陀羅尼，若復有人，欲入聚落應當憶念，於曠野中亦應憶念，在道路中亦常憶念，或在非道路中亦應憶念，入王宮時憶念，逢劫賊時憶念，鬪諍時憶念，水火難時憶念，怨敵會時憶念，大眾中時憶念，或蛇蠍等螫時憶念，為毒所中時憶念，及諸怖畏時憶念，風黃痰癊時憶念，或三集病時憶念，或四百四病一一病生時憶念，若苦惱至時皆當憶念。何以故？若復有人，應合死罪以罰物得脫，應合被罰以輕杖得脫，應合輕杖被罵得脫，應合被罵訶責得脫，應合訶責戰悚得脫，應合戰悚自然解脫，一切憂惱悉皆消散。「阿難陀！此佛母大孔雀明王真言，一切如來同共宣說，常當受持，自稱己名，請求加護：『願攝受我，除諸怖畏，刀杖枷鎖，苦難之時，願皆解脫，常逢利益，不值災危，壽命百歲，得見百秋。』阿難陀！若有人天魔梵、沙門婆羅門等，讀誦受持此佛母大孔雀明王陀羅尼，結其地界，結方隅界，請求加護，一心受持者，我不見有天龍鬼神能為惱害，所謂：天及天婦，天男天女，及天父母，并諸朋屬，如是等類，無能為害；若龍龍婦，龍男龍女，及龍父母，并諸朋屬，亦不能為害；若阿蘇囉，及婦男女，父母朋屬等，不能為害；若麼嚕多，及婦男女，父母朋屬，等不能為害；若𧃯嚕拏，及婦男女，父母朋屬等，不能為害；若彥達嚩，及婦男女，父母朋屬等，不能為害；若緊那囉，及婦男女，父母朋屬等，不能為害；若摩護囉誐，及婦男女，父母朋屬等，不能為害；若藥叉，及婦男女，父母朋屬等，不能為害；若囉剎娑，及婦男女，父母朋屬等，亦不能為害；若畢㘑多，及婦男女，父母朋屬等，不能為害；若比舍遮，及婦男女，父母朋屬等，不能為害；若步多，及婦男女，父母朋屬等，亦不能為害；若矩畔拏，及婦男女，父母朋屬等，不能為害；若布單那，及婦男女，父母朋屬等，不能為害；若羯吒布單那，及婦男女，父母朋屬等，不能為害；若塞建那，及婦男女，父母朋屬等，不能為害；若嗢麼那，及婦男女，父母朋屬等，不能為害；若車耶，及婦男女，父母朋屬等，不能為害；若阿鉢娑麼囉，及婦男女，父母朋屬等，不能為害；若塢娑跢羅迦，及婦男女，父母朋屬等，皆不能為害。「如是等天龍藥叉及諸鬼神，所有親眷朋屬等，發起惡心，伺求人便，作諸障難者，此等天龍鬼神，雖起惡心，不能惱亂持此經者。何以故？由常受持佛母明王陀羅尼故，此等天龍鬼神為惱害者，若還本處，彼類不容入眾；若有違此佛母明王真言，越界法者，頭破作七分，猶如蘭香梢。「復次阿難陀！又有明王陀羅尼，汝當受持。」即說明曰：「怛儞也他伊里弭里緊耨契目訖帝蘇目訖帝阿拏曩拏蘇曩拏嚩囉灑覩禰舞跛囉摩拏󰨢跢焰阿囉播囉遇怒呬迦伊里弭里比爾里迦嗢努迦嗢嫰努迦伊里弭里底里弭里三滿怛多訖㗚怛嚩護魯護魯呬里呬里弭里弭里枳哩枳哩室哩曬拏沒里衫畝魯畝魯左羅左羅唧里唧里祖魯祖魯尾置尾置式棄式棄壹置尾置式棄式棄護祖護祖護祖護祖護祖護祖護祖護祖護祖護祖賀囉賀囉賀囉抳昝陛鉢囉昝陛薩嚩訥瑟吒麼努瑟鵮昝陛弭麼麼颯跛哩嚩囉寫囉乞創迦嚕弭爾嚩覩嚩囉灑設單鉢捨覩設囉腩設單麌底孕跛哩怛囉喃跛哩仡囉憾跛哩播攞喃扇底孕娑嚩娑他也野南難拏跛哩賀㘓尾灑努灑喃尾灑曩捨難枲麼曼鄧馱囉抳曼蕩左迦嚕弭唧怛㘑唧怛囉麼𪏭賀黎賀攞麼黎頗黎頗攞麼黎齲魯齲魯佉囉嚩嚕抳味㘑曀曳阿魯麼嚕滅除一切毒及起惡心者根毒牙齒毒飲食中諸毒願以佛威光滅除毒害苦素嚕素嚕計嚩囉嚩囉計韈囉計尾哩呬哩一切毒消除願勿相侵害七佛諸世尊正遍知覺者及以聲聞眾威光滅諸毒曀攞謎攞壹里謎攞底里底里謎攞底賀努賀尾麼努麼曀蘇努麼遜麼頓麼三麼頓麼阿嬭曩嬭矩攞矩嚩曩嬭嚩囉灑覩禰嚩伊里枳枲三曼帝曩曩嚩麼娑娜娑麼娑昧怛哩謎薩嚩薩怛微數畝薩嬭畝娜哩抳計嚩擿計嚩吒迦慕隷伊底攝嚩㘑覩迷鼻覩迷畢哩孕迦㘑阿嚩𪘨跛哩嚩𪘨那舞那計曩嚩囉灑覩禰舞曩謨娑誐嚩妬印捺囉遇跛枲迦野壹置吒野遇怒呬迦野勃陵誐哩迦野阿黎多黎君多黎阿捨𩕳播捨𩕳播跛𩕳矩黎曩謨婆誐嚩跢喃悉鈿覩滿怛囉鉢那娑嚩賀「毘鉢尸如來，無憂樹下坐；尸棄佛世尊，依止奔陀利；毘舍浮如來，住在娑羅林；拘留孫如來，尸利娑樹下；羯諾迦大師，烏曇跋羅樹；迦葉波善逝，尼俱陀樹下；釋迦牟尼佛，聖種喬答摩，坐於菩提樹，證無上正覺。是等諸世尊，皆具大威德，諸天廣供養，咸生敬信心。一切諸鬼神，皆生歡喜念，令我常安隱，遠離於衰厄。「七佛世尊所說明曰：「『怛儞也他壹里弭里枳里尾里計里嚩里嗢努囉蘇努謨禰慕薩囉護護迦囉逝迦囉惹母㘑壹底捨嚩跢矩覩哩曩囉野抳跛捨𩕳跛捨跛捨𩕳劫比囉嚩窣覩伊哩嚩悉鈿覩捺囉弭拏滿怛囉跛娜娑嚩賀』「復次阿難陀！有大藥叉名，是索訶世界主梵天王、天帝釋、四大天王、二十八大藥叉將，共所宣說，若有受持如是大藥叉名者，設有鬼神發起惡心，欲相惱亂者，頭破作七分，猶如蘭香梢。」即說藥叉名曰：「怛儞也他吉底慕㘑曀嚕慕㘑三滿多慕隷阿嬭曩嬭矩薩曩嬭伊帝弭帝播嚕阿嚕拏句伊里枳唧里遇怒呬迦嗢鈍度麼牝娜吠拏「願二足吉祥，四足亦吉祥，行路中吉祥，迴還亦吉祥；願夜中吉祥，晝日亦吉祥，一切處吉祥，勿值諸罪惡，一切日皆善，一切宿皆賢。諸佛皆威德，羅漢皆斷漏，以斯誠實言，願我常吉祥。」佛告阿難陀：「若讀誦此大明王經時，作如是語：『此大孔雀明王，佛所宣說，願以神力，常擁護我，饒益攝受，為作歸依，寂靜吉祥，無諸災患，刀杖毒藥，勿相侵損。我今依法，結其地界，結方隅界，除諸憂惱，壽命百歲，願度百秋。』「復次阿難陀！有大藥叉王及諸藥叉將，住大海邊，或住妙高山，及餘諸山，或居曠野，或住諸河、川澤陂池、屍林坎窟、村巷四衢、園苑林樹，或居餘處，有大藥叉住阿拏挽多大王都處，如是等眾，成願以此佛母大孔雀明王陀羅尼，擁護於我某甲，并諸眷屬，壽命百年。」即說陀羅尼曰：「怛儞也他賀哩賀哩抳佐里佐里𩕳怛囉跛抳謨賀𩕳娑擔婆𩕳昝婆𩕳娑嚩演僕娑嚩賀「復次阿難陀！東方有大天王，名曰持國，是彥達嚩主，以無量百千彥達嚩而為眷屬，守護東方，彼有子孫、兄弟軍將、大臣雜使，如是等眾。彼亦以此佛母大孔雀明王陀羅尼，擁護於我，并諸眷屬，為除憂惱，壽命百歲，願見百秋。陀羅尼曰：「怛儞也他粗粗嚕粗粗嚕粗粗嚕粗粗嚕粗粗嚕粗嚕粗嚕粗嚕謎娑嚩賀「復次阿難陀！南方有大天王，名曰增長，是矩畔拏主，以無量百千矩畔拏而為眷屬，守護南方，彼有子孫、兄弟軍將、大臣雜使，如是等眾，彼亦以此佛母大孔雀明王陀羅尼，擁護於我，并諸眷屬，為除憂惱，壽命百歲，願見百秋。陀羅尼曰：「怛儞也他吠嚕計吠嚕計阿蜜怛囉加多𩕳嚩嚕拏嚩底吠努麼里𩕳吠哩𩕳補怛哩計祖祖唧祖娑嚩賀「復次阿難陀！此西方有大天王，名曰廣目，是大龍主，以無量百千諸龍而為眷屬，守護西方，彼有子孫、兄弟軍將、大臣雜使，如是等眾，彼亦以此佛母大孔雀明王陀羅尼，擁護於我，并諸眷屬，為除憂惱，壽命百歲，願見百秋。陀羅尼曰：「怛儞也他吠努哩吠努哩麼置帝麼置帝句胝句胝尾儞庾麼底護護護護護護護護護嚕護嚕護嚕護嚕護嚕護嚕護嚕護嚕祖祖祖祖祖祖祖祖左左左左左左左左嚧娑嚩賀「復次阿難陀！北方有大天王，名曰多聞，是藥叉主，以無量百千藥叉而為眷屬，守護北方，彼有子孫、兄弟軍將、大臣雜使，如是等眾，彼亦以此佛母大孔雀明王陀羅尼，擁護於我，并諸眷屬，為除憂惱，壽命百歲，願見百秋。陀羅尼曰：「怛儞也他素哩素哩施哩施哩麼底賀哩賀哩麼底迦哩哩賀哩哩閉嚕閉嚕氷誐黎祖魯祖魯鈍度麼底賀單尾衫鈍度麼底娑嚩賀「東方名持國，南方號增長，西方名廣目，北方名多聞天，此四大天王，護世有名稱，四方常擁護，大軍具威德，外怨悉降伏，他敵不能侵，神力有光明，常無諸恐怖。天與阿蘇羅，或時共鬪戰，此等亦相助，令天勝安隱。如是等大眾，亦以此明王，護我并眷屬，無病壽百歲。陀羅尼曰：「怛儞也他噎隷謎隷底哩謎隷嚩勢努迷努努迷嚩囉灑覩禰嚩三滿帝曩呬哩弭里頓吠覩頓吠頞𪘨嚩𪘨路跛囉麼努嚩𪘨嚩囉灑覩禰務誐嚕彥跢野頓嬭覩頓嬭鏃計穆計伊哩膩弭里膩呬里呬黎護魯護黎呬哩弭里覩黎多嚕里娑嚩賀」天阿蘇羅藥叉等，來聽法者應志心，擁護佛法使長存，各各勤行世尊敦。諸有聽徒來至此，或在地上或居空，常於人世起慈心，晝夜自身依法住。願諸世界常安隱，無邊福智益群生，所有罪障並消除，遠離眾苦歸圓寂。恒用戒香塗瑩體，常持定服以資身，菩提妙花遍莊嚴，隨所住所常安樂。佛告阿難陀：「汝當稱念，大藥叉王及諸大藥叉將名字，所謂：「矩吠囉長子，名曰珊逝耶，常乘御於人，住弭癡羅國，以天誠實威，眾皆從乞願。「彼亦以此佛母大孔雀明王真言，擁護我，并諸眷屬，為除憂惱，壽命百歲、願見百秋。」即說真言曰：「怛儞也他嚩黎嚩勒迦黎摩蹬倪戰拏哩補嚕灑抳尾唧里𩕳遇哩摩蹬倪戰拏哩麼里𩕳呬哩呬哩阿蘖底蘖底彥馱哩句瑟恥迦嚩哩尾賀𩕳呬哩劍謎娑嚩賀「羯句忖那神，波吒梨子處；阿跋羅爾多，住窣土奴邑；賢善大藥叉，住於世羅城；摩那波大神，常居於北界；大聖金剛手，住居王舍城，常在鷲峰山，以為依止處。大神金翅鳥，毘富羅山住；質怛囉笈多，質底目溪住；薄俱羅藥叉，住於王舍城，營從并眷屬，有大威神力。大小黑藥叉，劫比羅城住，是釋族牟尼，大師所生處。斑足大藥叉，吠囉耶城住；摩醯首藥叉，止羅多國住；勿賀娑鉢底，住於舍衛城；娑梨囉藥叉，娑雞多處住；金剛杖藥叉，毘舍離國住；訶里氷蘖囉，力士城中住；大黑藥叉王，婆羅拏斯國；藥叉名善現，住於占波城；吠史怒藥叉，住在墮羅國；馱羅抳藥叉，住於護門國；可畏形藥叉，住於銅色國；末達那藥叉，烏洛迦城住；呵吒薄俱將，曠野林中住；劫比羅藥叉，住於多稻城；護世大藥叉，嗢逝尼國住；韈蘇步底神，阿羅挽底住；水天藥叉神，婆盧羯泚國；歡喜大藥叉，住於歡喜城；持鬘藥叉神，住在勝水國；阿難陀藥叉，末羅鉢吒國；白牙齒藥叉，住於勝妙城；堅固名藥叉，末娑底國住；大山藥叉王，住在山城處；婆颯婆藥叉，住居吠儞勢；羯底雞藥叉，住嚧呬多國；此藥叉童子，名聞於大城；百臂大藥叉，住在頻陀山；廣車藥叉神，羯陵伽國住；能征戰藥叉，窣鹿近那國；雄猛大藥叉，遏祖那林住；曼拏波藥叉，末達那國住；山峰藥叉神，住於摩臘婆；魯捺囉藥叉，嚧呬多馬邑；一切食藥叉，住於奢羯羅；波利得迦神，少智洛雞住；商主財自在，住在難勝國；峰牙及世賢，跋娑底耶國；尸婆藥叉王，住食尸婆城；寂靜賢藥叉，住在可畏國；因陀羅藥叉，因陀羅國住；華幢藥叉主，住於寂靜城；那嚕迦藥叉，那嚕迦城住；劫比羅藥叉，常在邑城住；寶賢及滿賢，住梵摩伐底；能摧他藥叉，住建陀羅國；能壞大藥叉，得叉尸羅住；驢皮藥叉神，在於吐山住；三蜜藥叉主，阿努波河側；發光明藥叉，盧鹿迦城住；喜長藥叉神，呬隅摧國住；婆以盧藥叉，住居婆以地；愛鬪諍藥叉，住在濫波城；蘖踏婆藥叉，末土羅城住；缾腹藥叉王，住在楞伽城；日光明藥叉，住在蘇那國；屼頭山藥叉，住憍薩羅國；勝及大勝神，住在半尼國；圓滿大藥叉，末羅耶國住；緊那羅藥叉，計羅多國住；護雲藥叉王，住在伴拏國；謇拏迦藥叉，住在安立國；僧迦離藥叉，必登蘗哩住；引，樂藥叉神，怛楞蘗底住；孫陀羅藥叉，那斯雞國住；阿僧伽藥叉，婆盧羯車住。難儞大藥叉，及子難儞迦，此二藥叉王，羯訶吒住迦。垂腹大藥叉，羯陵伽國住；大臂藥叉王，憍薩羅國住；娑悉底迦神，娑底羯吒國；波洛伽藥叉，常在林中住；賢耳大藥叉，怛胝肩國住；勝財藥叉神，住居陸滿國；氣力大藥叉，毘囉莫迦住；喜見藥叉神，住阿般底國；尸騫馱藥叉，住在牛摧國；愛合掌藥叉，住居吠儞勢；陛瑟致得迦，住在蓋形國；調摩竭藥叉，住在三層國；廣目藥叉神，住居一腋國；安拏婆藥叉，優曇跋羅國；無功用藥叉，憍閃彌羅住；微盧者那神，寂靜意城住；遮羅底迦神，住居蛇蓋國；赤黃色藥叉，劍畢離國住；薄俱囉藥叉，嗢逝訶那住；布喇拏藥叉，住曼拏比國；𩕳迦謎沙神，半遮離城住；難摧大藥叉，蘖度娑國住；堅頰藥叉神，住在水天國；脯闌逝野神，住居鬪戰國；怛洛迦藥叉，及俱怛洛迦，二大藥叉王，住在俱盧土。大烏嚧佉羅，及與迷佉羅，此二藥叉王，威德具名稱，并與諸眷屬，亦住俱盧土。微帝播底神，及以義成就，此二藥叉王，阿曳底林住。往成就藥叉，窣鹿近那住；窣吐羅藥叉，住窣吐羅國；虎力師子力，并大師子力，俱胝年大將，他勝宮中住。華齒藥叉神，住在占波城；摩竭陀藥叉，住在山行處；鉢跋多藥叉，瞿瑜伽處住；蘇曬那藥叉，那羯羅國住；勇臂大藥叉，娑雞多邑住；能引樂藥叉，住在哥乾底；無勞倦藥叉，住憍閃彌國；賢善藥叉神，住於賢善國；步多面藥叉，波吒離子住；無憂大藥叉，住在迦遮國；羯徵羯吒神，菴婆瑟侘住；成就義藥叉，住在天腋國；曼那迦藥叉，住在難勝國；解髮藥叉神，住居勝水國；寶林藥叉神，住先陀婆國；常謹護藥叉，劫毘羅國住；羯吒微羯吒，迦毘羅衛國；慳悋藥叉神，住乾陀羅國；墮羅藥叉神，膩攞耶堅住；處中藥叉神，賢善名稱住；吠璃瑠藥叉，堅實城中住；染薄迦藥叉，住居沙磧地；舍多大藥叉，及以毘羯吒，此二藥叉神，物那擿迦住。毘摩尼迦神，提婆設摩住；曼陀羅藥叉，捺羅那國住；作光藥叉神，羯濕彌羅國；占博迦藥叉，在羯吒城住；半支迦藥叉，羯濕彌羅國，具足五百子，有大軍大力。長子名肩目，住在支那國，諸餘兄弟等，憍尸迦國住。牙足藥叉神，羯陵迦國住；曼荼羅藥叉，住曼荼藥國；楞伽自在神，住於迦畢試；摩利支藥叉，羅摩脚差住；達摩波羅神，住在於疎勒；大肩藥叉神，薄佉羅國住。毘沙門王子，具眾德威嚴，住在覩火羅，有大軍大力，一俱胝藥叉，而為其眷屬。娑多山藥叉，及以雪山神，此二大藥叉，辛都河側住。執三戟藥叉，住在三層殿；能摧大藥叉，羯陵伽國住；半遮羅獻拏，達彌拏國住；財自在藥叉，住在師子國；鸚鵡口藥叉，住於曠野處；兢羯娑藥叉，常依地下住；有光明藥叉，白蓮華國住；設弭羅藥叉，於大城中住；能破他藥叉，捺羅泥國住；氷蘖羅藥叉，菴末離國住；末末拏藥叉，末末拏藏國；摩怛哩藥叉，住於施欲國；極覺藥叉神，布底嚩吒國；那吒矩韈囉，住於迦畢試；鉢囉設囉神，鉢羅多國住；商羯羅藥叉，住在爍迦處；毘摩質多羅，莫里迦城住；氷羯羅藥叉，羯得迦國住；滿面藥叉神，奔拏韈達那；羯囉羅藥叉，住在烏長國；甕腹藥叉神，憍薩羅國住；摩竭幢大神，住居沙磧處；質怛羅細那，僕迦那國住；囉嚩拏藥叉，羅摩陀國住；赤黃色藥叉，羅尸那國住；樂見藥叉神，鉢尼耶國住。金毘囉藥叉，住於王舍城，常居毘富羅，有大軍大力，萬俱胝藥叉，而為其眷屬。瞿波羅藥叉，住在蛇蓋國；頞洛迦藥叉，頞洛迦城住；難提藥叉神，住在難提國；末里大天神，住居村巷處；毘沙門居住，佛下寶階處。遏拏挽多城，億眾神圍繞，如是等藥叉，有大軍大力，降伏他怨敵，無有能勝者，名稱滿諸方，具足大威德，天與阿修羅，戰時相助力。「此等福德諸神大藥叉將，遍贍部州，護持佛法，咸起慈心，彼亦以此佛母大孔雀明王真言，常擁護我，攝受饒益，令得安隱，所有厄難，皆悉消除。或為刀杖損傷，或被毒中、王賊水火之所逼惱，或為天龍藥叉所持，及諸鬼等乃至畢隷索迦行惡病者，悉皆遠離於我，并諸眷屬。我結地界，結方隅界，讀誦此經，除諸憂惱，壽命百歲，願見百秋。」即說真言曰：「怛儞也他阿迦𪘨尾迦𪘨訶哩抳賀哩抳馱囉抳馱囉抳護計護計母計母計我所有病苦賀曩賀曩賀曩賀曩賀曩賀曩賀曩賀曩賀曩賀曩我所有恐怖娜賀娜賀娜賀娜賀娜賀娜賀娜賀娜賀娜賀娜賀我所有怨家跛左跛左跛左跛左跛左跛左跛左跛左跛左跛左我所有不饒益事度度度度度度度度度度我所有遭毒藥賀賀賀賀賀賀賀賀賀賀我所有他人厭禱爾置爾置爾置爾置爾置爾置爾置爾置爾置爾置我所有罪業願皆消滅祖嚕祖嚕祖嚕祖嚕祖嚕祖嚕祖嚕祖嚕祖嚕祖嚕呬哩呬哩呬哩呬哩呬哩呬哩呬哩呬哩呬哩呬哩弭哩弭哩弭哩弭哩弭哩弭哩弭哩弭哩弭哩弭哩普嚕普嚕普嚕普嚕普嚕普嚕普嚕普嚕普嚕普嚕唧置唧置唧置唧置唧置唧置唧置唧置唧置唧置呬計弭計唧計尾計室哩跛捺㘑瞢蘖黎三滿多跛捺㘑薩嚩囉他娑馱𩕳阿麼㘑尾麼㘑贊捺囉鉢囉陛素哩野建帝弩吠怒弩吠畢哩孕迦隷娑嚩賀「惟願諸神等，常擁護我，并諸眷屬，壽命百歲，願見百秋。」佛告阿難陀：「復有二十八藥叉大將名號，汝當稱念。此等藥叉大將，能於十方世界，覆護一切眾生，為除衰患厄難之事。有四藥叉大將住於東方，擁護東方所有眾生，令離憂苦，其名曰：「儞伽蘇甯怛囉布囉拏迦劫比攞。「彼亦以此佛母大孔雀明王，擁護我，并諸眷屬，壽命百年。「阿難陀！有四藥叉大將住於南方，擁護南方所有眾生，令離憂苦，其名曰：「僧賀塢跛僧賀餉企攞難那。「彼亦以此佛母大孔雀明王，擁護我，并諸眷屬，壽命百年。「阿難陀！有四藥叉大將住於西方，擁護西方所有眾生，令離憂苦，其名曰：「賀囉賀哩計爍鉢囉僕劫比羅。「彼亦以此佛母大孔雀明王，擁護我，并諸眷屬，壽命百年。「阿難陀！有四藥叉大將住於北方，擁護北方所有眾生，令離憂苦，其名曰：「馱羅拏馱囉難弩嗢儞庾業播路尾瑟弩。「彼亦以此佛母大孔雀明王，擁護我，并諸眷屬，壽命百年。「阿難陀！有四藥叉大將，各住四維，擁護四維所有眾生，令離憂苦，其名曰：「半止脚半者羅巘拏娑跢儗哩彥麼嚩多。「彼亦以此佛母大孔雀明王，擁護我，并諸眷屬，壽命百年。「阿難陀！有四藥叉大將常居於地，擁護所有地居眾生，令離憂苦，其名曰：「步莫蘇步莫迦囉塢跛迦囉「彼亦以此佛母大孔雀明王，擁護我，并諸眷屬，壽命百年。「阿難陀！有四藥叉大將常在空居，擁護所有空居眾生，令離憂苦，其名曰：「素哩野素謨阿儗𩕳嚩庾。「彼亦以此佛母大孔雀明王，擁護我，并諸眷屬，壽命百年。「復次阿難陀！汝當稱念，多聞天王兄弟軍將名號，此等擁護一切有情，為除災禍、厄難、憂苦，遊行世間，作大利益，其名曰：「印捺囉素摩嚩嚕拏鉢囉惹跛底婆囉納縛惹伊舍那室戰那諾迦莫室㘑瑟姹矩𩕳建姹𩕳建姹迦嚩膩麼抳麼抳者囉鉢囉鉢囉拏那塢跛半止去娑跢儗哩彥麼嚩多布囉拏佉儞羅句尾諾遇跛囉藥叉阿吒嚩句曩囉邏闍爾捺乞灑半者囉巘拏蘇母契儞伽藥叉薩跛哩惹諾唧怛囉細曩濕嚩彥達嚩底哩頗哩左怛哩建吒迦儞伽爍底室左麼多哩「此等藥叉，是大軍主，統領諸神，有大威力，皆具光明，形色圓滿，名稱周遍，是多聞天王法兄弟。多聞天王常勅此等藥叉兄弟：『若諸鬼神侵擾彼人者，汝等為作擁護，勿使惱亂，令得安樂。』諸藥叉聞已，依教奉行。「此等藥叉大將，亦以此佛母大孔雀明王，守護於我，并諸眷屬，壽命百年；若有鬪諍苦惱之事，現我前時，願藥叉大將，常衛護我，并諸眷屬，令離憂苦。或為天龍所持、阿蘇羅所持、麼嚕多所持、誐嚕拏所持、彥達嚩所持、緊那羅所持、摩護羅誐所持、藥叉所持、羅剎娑所持，畢㘑多所魅、比舍遮所魅、步多所魅、矩伴拏所魅、布單那所魅、羯吒布單那所魅、塞建那所魅、嗢麼那所魅、車耶所魅、阿鉢娑麼羅所魅、塢娑跢囉迦所魅、諾剎怛囉所魅、隷跛所魅，為如是等鬼神所持所魅者，願佛母明王，皆擁護我，并諸眷屬，令離憂惱壽命百年。「復有諸鬼：食精氣者、食胎者、食血者、食肉者、食脂膏者、食髓者、食生者、食命者、食祭祠者、食氣者、食香者、食鬘者、食花者、食菓者、食苗稼者、食火祠者、食膿者、食大便者、食小便者、食涕唾者、食涎者、食洟者、食殘食者、食吐者、食不淨物者、食漏水者，如是等鬼魅所惱亂時，願佛母明王，擁護於我，并諸眷屬，令離憂苦，壽命百年，願見百秋，常受安樂。若復有人，造諸蠱魅、厭禱呪術，作諸惡法，所謂：訖㗚底迦，羯麼拏，迦具㗚那，枳囉拏，吠跢拏，賀嚩娜多，嗢度跢多，飲他血髓，變人驅役，呼召鬼神，造諸惡業，惡食惡吐，惡影惡視，或造厭書，或惡跳惡驀，或惡冒逆，作惡事時，皆擁護我，并諸眷屬，令離憂苦。又有諸怖：王怖賊怖、水火等怖、或他兵怖、惡友劫殺、怨敵等怖，遭饑饉怖、夭壽死怖、地震動怖、諸惡獸怖，如是等怖，皆護於我。「又復諸病：疥癩瘡癬、痔漏癰疽、身皮黑澁、飲食不消、頭痛半痛、眼耳鼻痛、口脣頰痛、牙齒舌痛，及咽喉痛、胸脅背痛、心痛肚痛、腰痛腹痛、髀痛膝痛，或四肢痛、隱密處痛、瘦病乾痟、遍身疼痛，如是等痛悉皆除滅。又諸瘧病，一日二日、三日四日，乃至七日、半月一月，或復頻日、或復須臾，或常熱病，偏邪癭病，鬼神壯熱，風黃痰癊，或三集病，四百四病，一切瘧病，如是等病，悉令殄滅。我今結其地界，結方隅界，讀誦此經，令得安隱，娑嚩賀。」「復說伽他曰：「『令我夜安，晝日亦安，一切時中，諸佛護念。』「復次阿難陀！有十二大畢舍遮女，亦應稱名。如是鬼女，於菩薩處胎時、初生時及生已，此等鬼女常為守護，其名曰：「覽麼尾覽麼鉢囉覽麼塢覽麼賀哩底賀哩計試賀哩氷蘖攞迦哩迦囉里劍母仡哩嚩迦枳迦攞戍娜哩者。「此等鬼女，有大神力，具大光明，形色圓滿，名稱周遍，天阿蘇羅共戰之時，現大威力。彼亦以此佛母大孔雀明王真言，守護於我，并諸眷屬，壽命百年。」真言曰：「怛儞也他賀隷佉隷齲隷麼黎弭黎母黎麼帝曼膩底計護嚕護嚕護嚕護嚕護嚕護嚕護嚕護嚕弭膩弭膩弭膩弭膩娑嚩娑底娑嚩娑底娑嚩娑底娑嚩娑底娑嚩賀「阿難陀！復有八大女鬼，亦應稱名。是諸女鬼，於菩薩處胎時、初生時及生已，此等女鬼常為守護，其名曰：「末那麼娜曩麼怒得迦吒塢跛末娜畢隷底污惹賀哩阿捨𩕳仡囉薩寧制底。「此等女鬼，有大神力，具大光明，形色圓滿，名稱周遍，天阿蘇羅共戰之時，現大威力。彼亦以此佛母大孔雀明王真言，守護於我，并諸眷屬，壽命百年。」真言曰：「怛儞也他賀㘑佉㘑齲㘑麼黎弭黎母黎麼帝曼膩底計護嚕護嚕護嚕護嚕護嚕護嚕護嚕護嚕弭膩弭膩弭膩弭膩娑嚩娑底娑嚩娑底娑嚩娑底娑嚩娑底迦娑嚩賀「阿難陀！復有七大女鬼，亦應稱名。此諸女鬼，於菩薩處胎時、初生時及生已，此等女鬼常為守護，其名曰：「阿麌嚕儞迦囉乞史底迦質怛囉比舍止迦布囉拏跋捺哩迦阿儗𩕳囉乞史底迦蜜怛囉迦里迦乙㗚史囉乞史底迦制底。「此等女鬼，常噉血肉，觸惱於人，有大神力，具大光明，形色圓滿，名稱周遍，天阿蘇羅共戰之時，現大威力。彼亦以此佛母大孔雀明王真言，守護於我，并諸眷屬，壽命百年。」真言曰：「怛儞也他賀㘑佉㘑齲㘑麼黎弭黎母黎麼帝曼膩底計護嚕護嚕護嚕護嚕護嚕護嚕護嚕護嚕弭膩弭膩弭膩弭膩娑嚩娑底娑嚩娑底娑嚩娑底娑嚩娑底娑嚩賀「阿難陀！復有五大女鬼，當稱彼名。此女鬼等於菩薩處胎時、初生時及生已，此等女鬼常為守護，其名曰：「君姹𩕳君姹難娜尾史努攞劫比攞。「此等女鬼，有大神力，具大光明，形色圓滿，名稱周遍，天阿蘇羅共戰之時，現大威力。彼亦以此佛母大孔雀明王真言，守護於我，并諸眷屬，壽命百年。」真言曰：「怛儞也他賀㘑佉㘑齲㘑麼黎弭黎母黎麼帝曼膩底計護嚕護嚕護嚕護嚕護嚕護嚕護嚕護嚕弭膩弭膩弭膩弭膩娑嚩娑底娑嚩娑底娑嚩娑底娑嚩娑底娑嚩賀「阿難陀！復有八大羅剎女，於菩薩處胎時、初生時及生已，此等羅剎女常為衛護，其名曰：「謨賀蘇試麼矩舍乞史計矢𩕳劍冒餌蘇蜜怛囉路呬跢乞史迦者囉。「此等羅剎女，有大神力，具大光明，形色圓滿，名稱周遍，天阿蘇羅共戰之時，現大威力。常取童男童女，血肉充食，入新產家及空宅處，隨光而行，喚人名字，歙人精氣，甚可怖畏，驚恐於人，無慈愍心。彼亦以此佛母大孔雀明王真言，守護於我，并諸眷屬，壽命百年。」真言曰：「怛儞也他賀㘑佉㘑齲㘑麼黎弭黎母黎麼帝曼膩底計護嚕護嚕護嚕護嚕護嚕護嚕護嚕護嚕弭膩弭膩弭膩弭膩娑嚩娑底娑嚩娑底娑嚩娑底娑嚩娑底娑嚩賀「阿難陀！復有十大羅剎女，於菩薩處胎時、初生時及生已，此等羅剎女常為衛護，其名曰：「賀哩底羅剎女難那羅剎女󰥻蘖囉羅剎女餉棄𩕳羅剎女迦以迦羅剎女禰嚩蜜怛羅羅剎女禁婆羅羅剎女君娜牙羅剎女覽尾迦羅剎女阿曩羅羅剎女。「此等羅剎女，有大神力，具大光明，形色圓滿，名稱周遍，天阿蘇羅共戰之時，現大威力。彼亦以此佛母大孔雀明王真言，守護於我，并諸眷屬，壽命百年。」真言曰：「怛儞也佗賀㘑佉㘑齲㘑麼黎弭黎母黎麼帝曼膩底計護魯護魯護魯護魯護魯護魯護魯護魯弭膩弭膩弭膩弭膩娑嚩娑底娑嚩娑底娑嚩娑底娑嚩娑底娑嚩賀「阿難陀！復有十二大羅剎女，於菩薩處胎時、初生時及生已，此等羅剎女常為衛護，其名曰：「無主羅剎女大海羅剎女毒害羅剎女施命羅剎女明智羅剎女持弓羅剎女持爍底羅剎女持刀羅剎女持犁羅剎女持輪羅剎女輪團羅剎女可畏羅剎女。「此等羅剎女，有大神力，具大光明，形色圓滿，名稱周遍，天阿蘇羅共戰之時，現大威力。彼亦以此佛母大孔雀明王真言，守護於我，并諸眷屬，壽命百年。」真言曰：「怛儞也他賀㘑佉㘑齲㘑麼梨弭黎母黎麼帝曼膩底計護魯護魯護魯護魯護魯護魯護魯護魯弭膩弭膩弭膩弭膩娑嚩娑底娑嚩娑底娑嚩娑底娑嚩娑底娑嚩賀「阿難陀！復有十二天母，於諸有情，常為觸惱驚怖欺誑。此諸天母，於菩薩處胎時、及初生時及生已，此天母等常為衛護，其名曰：「沒囉憾銘嘮捺哩矯麼哩吠瑟拏微愛捺哩嚩囉呬矯吠哩嚩嚕抳夜弭野嚩葉尾野阿仡𩕳曳摩賀迦離。「此等天母，有大神力，具大光明，形色圓滿，名稱周遍，天阿蘇羅共戰之時，現大威力。彼亦以此佛母大孔雀明王真言，守護於我，并諸眷屬，壽命百年。」真言曰：「怛儞也他賀㘑佉㘑齲㘑麼㘑弭黎母黎麼帝曼膩底計護嚕護嚕護嚕護嚕護嚕護嚕護嚕護嚕弭膩弭膩弭膩弭膩娑嚩娑底娑嚩娑底娑嚩娑底娑嚩娑底娑嚩賀「阿難陀！復有一大畢舍支女，名曰一髻，是大羅剎婦，居大海岸，聞血氣香，於一夜中，行八萬踰繕那。於菩薩處胎時、初生時及生已，此羅剎婦常為衛護。彼亦以此佛母大孔雀明王真言，守護於我，并諸眷屬，壽命百年。」真言曰：「怛儞也他賀𭌚佉㘑齲㘑麼黎弭黎母黎麼帝曼膩底計護嚕護嚕護嚕護嚕護嚕護嚕護嚕護嚕弭膩弭膩弭膩弭膩娑嚩娑底娑嚩娑底娑嚩娑底娑嚩娑底娑嚩賀「阿難陀！復有七十三大羅剎女，彼等於菩薩處胎時、初生時及生已，此羅剎女等常為守護，其名曰：「劫比囉羅剎女鉢努摩羅剎女麼呬史羅剎女謨哩迦羅剎女娜膩迦羅剎女耑入嚩攞𩕳羅剎女答跛𩕳羅剎女羯攞施羅剎女尾麼羅羅剎女馱囉抳羅剎女賀哩室戰捺囉羅剎女嚧呬抳羅剎女摩哩支羅剎女護跢捨𩕳羅剎女嚩嚕抳羅剎女迦離羅剎女君惹羅羅剎女末羅羅剎女蘗散𩕳羅剎女迦囉離羅剎女摩蹬儗羅剎女󰥻蘗羅羅剎女頻拏囉羅剎女具哩羅剎女巘馱里羅剎女矩伴膩羅剎女迦𠻴儗羅剎女婆囉𩕳羅剎女末娜寧羅剎女阿捨𩕳羅剎女食胎羅剎女食血羅剎女包齒羅剎女驚怖羅剎女沒羅憾彌羅剎女怛拏嶫播囉羅剎女持金剛羅剎女塞謇那羅剎女答摩羅剎女行雨羅剎女震雷羅剎女擊聲羅剎女擊電羅剎女足行羅剎女炬口羅剎女持地羅剎女黑夜羅剎女焰摩使羅剎女無垢羅剎女不動羅剎女高髻羅剎女百頭羅剎女百臂羅剎女百目羅剎女常害羅剎女摧破羅剎女猫兒羅剎女末拏囉羅剎女夜行羅剎女晝行羅剎女愛粧羅剎女忿怒羅剎女留難羅剎女持刀棒羅剎女持三戟叉羅剎女牙出羅剎女意喜羅剎女寂靜羅剎女燥暴羅剎女難多羅剎女呬林摩羅剎女青色羅剎女質怛囉羅剎女。「此等七十三諸羅剎女，有大神力，具大光明，形色圓滿，名稱周遍，天阿蘇羅共戰之時，現大神力。彼亦以此佛母大孔雀明王真言，守護於我，并諸眷屬，壽命百年。」真言曰：「怛儞也他呬哩呬哩弭哩弭哩怛拏多嚩嬭嚩計嚩計護㘑護㘑馱羅馱羅賀囉賀囉左攞左攞祖魯祖魯娑嚩賀曩莫薩嚩母馱南娑嚩賀鉢囉底曳迦母馱南娑嚩囉曷擔娑嚩賀每怛㘑野寫冒地薩怛嚩寫娑嚩賀薩嚩󰂛地薩怛嚩南娑嚩賀阿曩誐弭南娑嚩賀塞訖哩娜誐弭南娑嚩賀素嚕跢半曩南娑嚩賀三藐蘗跢南娑嚩賀底半曩南娑嚩賀沒羅憾麼野娑嚩賀印捺囉野娑嚩賀鉢囉惹跛多曳娑嚩賀伊舍曩野娑嚩賀阿仡曩曳娑嚩賀嚩野吠娑嚩賀嚩嚕拏野娑嚩賀琰麼野娑嚩賀塢遍捺囉野娑嚩賀吠室囉摩拏野藥乞灑地鉢多曳娑嚩賀地哩多囉瑟吒囉野彥達嚩地鉢多曳娑嚩賀尾嚕荼迦野禁泮拏地鉢多曳娑嚩賀尾嚕博乞灑野曩誐地鉢多曳娑嚩賀禰嚩喃娑嚩賀曩誐南娑嚩賀阿蘇囉南娑嚩賀麼嚕跢南娑嚩賀誐嚕拏南娑嚩賀彥達嚩南娑嚩賀緊那囉南娑嚩賀摩護囉誐南娑嚩賀藥乞灑南娑嚩賀囉乞察娑南娑嚩賀畢㘑跢南娑嚩賀比舍左南娑嚩賀部跢南娑嚩賀禁伴拏南娑嚩賀布旦曩南娑嚩賀羯吒布旦曩南娑嚩賀塞建娜南娑嚩賀嗢麼娜南娑嚩賀車耶南娑嚩賀阿鉢娑麼囉南娑嚩賀塢娑跢囉迦南娑嚩賀贊捺囉素哩野喻娑嚩賀諾乞察怛囉喃娑嚩賀仡囉賀喃娑嚩賀乳底釤娑嚩賀乙㗚史喃娑嚩賀悉馱沒囉跢南娑嚩賀悉地野尾儞也南娑嚩賀遇哩曳娑嚩賀彥馱哩曳娑嚩賀曩麌里曳娑嚩賀阿蜜㗚跢曳娑嚩賀昝婆𩕳曳娑嚩賀佐閉置曳娑嚩賀捺囉弭膩曳娑嚩賀捨嚩哩曳娑嚩賀阿闥嚩捨嚩羅曳娑嚩賀贊拏里曳娑嚩賀麼蹬儗曳娑嚩賀曩誐仡哩𠮨夜野娑嚩賀誐嚕拏紇哩𠮨夜野娑嚩賀麼曩枲曳娑嚩賀摩賀摩曩枲曳娑嚩賀灑拏乞灑哩曳娑嚩賀麼抳跋捺囉野娑嚩賀三滿多跋捺囉野娑嚩賀摩賀三滿多跋捺囉野娑嚩賀摩賀三麼野娑嚩賀摩賀鉢囉底細囉野娑嚩賀試多嚩曩野娑嚩賀摩賀試多嚩曩野娑嚩賀摩賀難拏馱囉抳曳娑嚩賀母呰隣娜野娑嚩賀惹演底曳娑嚩賀扇底曳娑嚩賀阿濕嚩訖哩多野娑嚩賀摩賀麼庾里野尾儞野囉惹野娑嚩賀「如是等大明大真言、大結界、大護，能除滅一切諸惡。願破一切呪術惡業，願除滅蠱魅厭禱。願除滅具㗚那、枳囉拏、吠多拏、質遮、畢㘑灑迦。願除滅塞建那、嗢麼那、車耶、阿鉢娑麼囉。願除滅顛狂癎病、消瘦疥癩。願除滅種種鬼魅、諸惡食者。願除滅飲他血髓、變人驅役、呼召鬼神、造惡業者。願除滅諸怖：王怖賊怖、水火等怖、惡友劫殺、怨敵等怖、他兵饑饉、夭壽死怖、地動惡獸及諸死怖。願除滅惡食惡吐、惡影惡視、作厭書者。願除滅惡跳惡驀、作惡󰂛逆者。願除滅一切瘧病，一日二日、三日四日，乃至七日、半月一月，或復頻日、或復須臾，或常熱病等。願除滅一切瘡癬、痔漏癰疽、偏邪癭病、鬼神壯熱、風黃痰癊、或三集病、四百四病。願除滅頭痛半痛、飲食不消、眼耳鼻痛、口脣頰痛，願除滅牙齒舌痛、咽喉痛、胸脅背痛、心痛肚痛，願除滅腰痛腹痛、髀痛膝痛、及四支痛、隱密處痛、及遍身疼痛。願除滅龍毒蛇毒、藥毒呪毒、蠱毒魅毒，一切諸毒悉皆殄滅。如是等一切鬼魅、惡病生時，皆擁護我，并諸眷屬，悉令解脫，壽命百年。「復次阿難陀！汝當稱念，諸龍王名字。此等福德龍王，若稱名者，獲大利益，其名曰：「佛世尊龍王梵天龍王帝釋龍王焰摩龍王大海龍王海子龍王娑蘖囉龍王娑蘖羅子龍王摩竭龍王難陀龍王塢波難馱龍王那羅龍王小那羅龍王善見龍王婆蘇枳龍王德叉迦龍王阿嚕拏龍王婆嚕拏龍王師子龍王有吉祥龍王吉祥因龍王吉祥增長龍王吉祥賢龍王無畏龍王大力龍王設臘婆龍王妙臂龍王妙高龍王日光龍王月光龍王大吼龍王震聲龍王雷電龍王擊發龍王降雨龍王無垢龍王無垢光龍王頞洛迦頭龍王跋洛迦頭龍王馬頭龍王牛頭龍王鹿頭龍王象頭龍王濕力龍王歡喜龍王奇妙龍王妙眼龍王妙軍龍王護嚕拏龍王那母止龍王母止龍王母止隣陀龍王羅娑拏龍王羅笈婆龍王室里龍王山孤龍王濫母嚕龍王有蠱龍王無邊龍王羯諾迦龍王象羯磋龍王黃色龍王赤色龍王白色龍王𧫦囉葉龍王商佉龍王阿跛羅龍王黑龍王小黑龍王力天龍王那羅延龍王劍麼羅龍王石膊龍王弶伽龍王信度龍王嚩芻龍王枲多龍王吉慶龍王無熱惱池龍王善住龍王𧫦羅跋拏龍王持地龍王持山龍王持光明龍王賢善龍王極賢善龍王世賢龍王力賢龍王寶珠龍王珠胭龍王二黑龍王二黃龍王二赤龍王二白龍王花鬘龍王赤花鬘龍王犢子龍王賢句龍王鼓音龍王小鼓音龍王菴末羅津龍王寶子龍王持國龍王增長龍王廣目龍王多聞龍王車面龍王占箄野迦龍王驕答摩龍王半遮羅龍王五髻龍王光明龍王頻度龍王小頻度龍王阿力迦龍王羯力迦龍王跋力迦龍王曠野龍王緊質𩕳龍王緊質迦龍王緝馱迦龍王黑驕答摩龍王蘇麼那龍王人龍王根人龍王上人龍王摩蹬迦龍王曼拏洛迦龍王非人龍王頞拏迦龍王最勝龍王難勝龍王末攞迦龍王阿嚕迦龍王𧫦羅龍王𧫦囉鉢拏龍王阿囉婆路龍王麼羅婆路龍王摩那私龍王羯句擿迦龍王劫比羅龍王勢婆洛迦龍王青蓮華龍王有爪龍王增長龍王解脫龍王智慧龍王極解脫龍王毛緂馬勝二龍王𧫦羅迷羅二龍王難陀跋難陀二龍王阿齒羅龍王大善現龍王遍黑龍王遍虫龍王妙面龍王鏡面龍王承迎龍王巘馱囉龍王師子洲龍王達弭拏龍王二黑龍王二白龍王二小白龍王。「如是等諸大龍王而為上首，及種類眷屬，於此大地，或時震響，或放光明，或降甘雨，成熟苗稼，已曾見如來，受三歸依，并受學處，奪金翅鳥怖、離火沙怖、免王役怖，常持大地，住大寶宮，壽命長遠，有大勢力，富貴自在，無量眷屬，具足神通，能摧怨敵，有大光明，形色圓滿，名稱周遍，天與修羅共戰之時，助威神力，令天得勝。彼諸龍王，所有子孫、兄弟軍將、大臣雜使，皆亦以此佛母大孔雀明王真言，守護於我，并諸眷屬，令離憂苦，壽命百年。我及眷屬，若清淨、若不清淨、若迷醉、若放逸、若行住坐臥、若睡覺來去，一切時中，願皆擁護我等。或為天怖、龍怖、阿蘇羅怖、麼嚕多怖、誐嚕拏怖、彥達嚩怖、緊那羅怖、摩護囉誐怖、藥叉所怖、囉剎娑怖、畢隷多怖、比舍遮怖、步多所怖、矩伴拏怖、布單那怖、羯吒布單那怖、塞騫那怖、嗢麼那怖、車耶所怖、阿鉢娑麼囉怖、塢娑跢羅迦怖，如是等怖悉皆遠離。又有諸怖：王怖賊怖、水火等怖、惡友劫殺怨敵等怖，或他兵怖、遭饑饉怖、夭壽死怖、地震動怖、諸惡獸怖，所有一切恐怖之時，令我并諸眷屬，悉皆解脫。復說伽他曰：「『令我夜安隱，晝日亦吉祥，於一切時中，諸佛常護念。』「南謨窣覩母馱野南謨窣覩冒馱曳南謨窣覩尾目訖多野南謨窣覩尾目訖多曳南謨窣覩扇多野南謨窣覩扇多曳南謨窣覩尾目訖多野南謨窣覩尾目訖多曳「諸有淨行婆羅門，能除一切諸惡業，如是等眾我歸依，擁護我身并眷屬。」天阿蘇羅藥叉等，來聽法者應志心，擁護佛法使長存，各各勤行世尊教。諸有聽徒來至此，或在地上或居空，常於人世起慈心，日夜自身依法住。願諸世界常安隱，無邊福智益群生，所有罪業並消除，遠離眾苦歸圓寂。恒用或香塗瑩體，常持定服以資身，菩提妙花遍莊嚴，隨所住處常安樂。佛告阿難陀：「過去七佛，正遍知者，亦復隨喜宣說佛母明王真言，汝當受持。微鉢尸如來正遍知者，亦隨喜宣說，此佛母大孔雀明王真言曰：「怛儞也他阿囉嬭迦囉嬭麼嬭麼娜儞󰣿馱寧阿嚩㘑捨嚩㘑覩㘑覩㘑母㘑母㘑捨嚩㘑鉢囉拏捨嚩㘑戶止戶止戶止戶止戶止娑嚩賀「復次阿難陀！尸棄如來正遍知者，亦隨喜宣說，此佛母大孔雀明王真言曰：「怛儞也他壹𪘨弭𪘨齲㘑尾齲㘑呬里弭哩計覩母黎暗嚩㘑暗嚩㘑嚩底努謎怒󳚰謎呬里呬里矩止矩止母止母止娑嚩賀「復次阿難陀！毘舍浮如來正遍知者，亦隨喜宣說，此佛母大孔雀明王真言曰：「怛儞也他慕哩慕哩計跛知滿膩滿膩底計賀㘑賀㘑佉㘑伽㘑頗㘑頗黎頗里𩕳難帝難底𩕳難底黎捨迦知麼迦知曩嬭曩膩𩕳試哩試哩試哩試哩娑嚩賀「復次阿難陀！羯句忖那如來正遍知者，亦隨喜宣說，此佛母大孔雀明王真言曰：「怛儞也他呬膩弭膩矩膩母膩覩膩頞嬭難帝難底黎爍迦哩斫迦哩他誐哩多誐哩建左寧建左曩嚩底嚩㘑嚩㘑嚩㘑嚩㘑難帝悉地娑嚩賀「復次阿難陀！羯諾迦牟尼如來正遍知者，亦隨喜宣說，此佛母大孔雀明王真言曰：「怛儞也他難多黎怛多黎怛多黎多羅妬多黎味㘑尾惹曳尾孺馱㘑阿囉薺尾囉薺尾囉惹麼斯麼底麼里麼里𩕳門嬭試囉門嬭入嚩黎入嚩黎入嚩黎跋捺囉嚩底悉地娑嚩賀「復次阿難陀！迦攝波如來正遍知者，亦隨喜宣說，此佛母大孔雀明王真言曰：「怛儞也他頞拏㘑建拏㘑曼拏㘑騫拏㘑󰴔謀󰴔謀曩儞󰴔謀嚩底滿帝曼膩底計阿麼㘑僧係賀囉賀囉賀囉賀囉跛輸跛輸跛輸跛輸跛輸鉢底悉底娑嚩賀「阿難陀！我釋迦牟尼如來正遍知者，亦隨喜宣說，此佛母大孔雀明王真言，為欲利益諸有情故。真言曰：「怛儞也他呬哩弭哩枳哩弭哩伊里黎羯怛黎計覩嚩黎阿拏麼里納脾聶脾沒薩囉計沒薩𪘨怛囉騫禰迦麼哩劍母捺哩怛嚕怛嚕嚩囉抳鉢囉訖哩底能瑟𪘨弭里多黎伊底賀細阿左黎咄多黎嚩枳黎嚩致嚩致底計拶吒膽吠嚩囉灑覩禰嚩悉鈿覩滿怛羅鉢那曩謨婆誐嚩妬伊哩惹曳遇怒呬迦曳勃陵誐里迦曳阿嚕止曩嚕止捺𪘨捺𪘨嚩日㘑捺吒嚩日㘑嗢娜野納畢哩曳阿攞跢黎矩攞多夜那囉野抳鉢捨𩕳娑鉢捨𩕳悉鈿覩捺囉弭拏滿怛囉鉢娜娑嚩賀「阿難陀！我已教汝受持佛母大孔雀明王法，救莎底苾芻蛇毒之難，令彼苾芻獲得安隱，亦令一切有情讀誦受持是經，獲大安樂，壽命百年，所求遂願，已如前說。「復次阿難陀！慈氏菩薩，亦隨喜宣說，此佛母大孔雀明王真言曰：「怛儞也他試哩試哩試哩跋捺㘑孺底孺底孺底跋捺㘑賀㘑賀㘑賀哩抳難底捨嚩㘑試吠戍囉播抳𩕳󰂛地󰂛地󰂛地冒地冒地薩怛吠冒地鉢哩播左抳曳娑嚩賀「阿難陀！索訶世界主大梵天王，亦隨喜宣說，此佛母大孔雀明王真言曰：「怛儞也他呬哩呬哩弭哩弭哩麼哩𩕳葬迦哩枳哩枳哩枳哩枳哩枳哩枳哩底沒囉賀麼曳矩囒擿計尾拏訶普細馱囉馱囉賀攞賀攞普嚕普嚕普嚕普嚕娑嚩賀「阿難陀！此真言能滅一切惡毒，能除一切毒類，佛力除毒，菩薩摩訶薩力除毒，獨覺力除毒，阿羅漢力除毒，三果四向聖力除毒，實語者力除毒，梵王杖力除毒，帝釋金剛杵力除毒，吠率怒輪力除毒，火天燒力除毒，水天羂索力除毒，阿蘇羅幻士力除毒，龍王明力除毒，嚕捺囉三戟叉力除毒，塞騫那爍底力除毒；佛母大孔雀明王力能除一切諸毒，令毒入地，令我及諸眷屬，皆得安隱。「阿難陀！復有一切毒類，汝應稱彼名字，所謂：跋磋那婆毒、訶羅遏囉毒、迦羅俱吒毒、牙齒毒、螫毒、根毒、末毒、疑毒、眼毒、電毒、雲毒、蛇毒、龍毒、蠱毒、魅毒、一切鼠毒、蜘蛛毒、象毒、蝦蟆毒、蠅毒、及諸蜂毒、人毒、人非人毒、藥毒、呪毒，如是等一切諸毒，願皆除滅，令我及諸眷屬，悉除諸毒，獲得安隱，壽命百年，願見百秋。「阿難陀！帝釋天王亦隨喜宣說，此佛母大孔雀明王真言曰：「怛儞也他若邏膳覩黎麼羅膳覩黎佐閉胝膳覩黎末他𩕳伽多𩕳仡囉薩𩕳賀哩矢哩儞庾底失哩怛嚕但嚕拏嚩底賀賀賀賀賀僧係地底地底矩嚕矩嚕尾囉惹咄吒咄吒枲󰨢吒󰨢吒枲悉哩悉哩劫比黎劫比羅母黎賀呬護薩嚩訥瑟吒鉢囉訥瑟吒南󰴔婆能迦盧弭曷娑多播能誐鉢羅底孕誐𩕳蘗囉怛迦嚧弭娑賀怛哩娜勢呬禰吠呬嗢徵儗抳素囉跛底󰨢底嚩日囉嚩日囉嚩日囉嚩日囉嚩日囉嚩日囉鉢多曳娑嚩賀「阿難陀！四大天王亦隨喜宣說，此佛母大孔雀明王真言曰：「怛儞也他入嚩攞入嚩攞曩答跛答跛曩馱麼馱麼曩薩囉薩囉拏矩胝矩胝母胝母胝弭胝弭胝薩囉薩囉賀囉賀囉怛羅怛囉娜娜娜娜娜嚩嚩嚩嚩嚩賀攞賀攞賀攞賀攞賀攞悉地悉地悉地悉地悉地娑嚩娑底娑嚩娑底娑嚩娑底娑嚩娑底娑嚩娑底娑嚩賀「令我并諸眷屬，皆得遠離一切鬼神使者、琰魔使者、黑夜母天、持黑索者，及死王所罰、梵天所罰、帝釋所罰、仙人所罰、諸天所罰、龍王所罰、阿蘇羅所罰、麼嚕多罰、誐嚕拏罰、彥達嚩罰、緊那羅罰、摩護囉誐罰、藥叉所罰、羅剎娑罰、畢隷多罰、比舍遮罰、步多所罰、矩畔拏罰、布單那罰、羯吒布單那罰、塞建那罰、嗢麼那罰、車耶所罰、阿鉢娑麼羅罰、塢娑多囉迦罰、吠跢拏罰，王所罰、賊所罰、水火所罰，於一切處所有謫罰，及輕小治罰，令我并諸眷屬，皆得遠離，常見擁護，壽命百年，願見百秋。「阿難陀！汝當稱念，諸大河王名字，其名曰：「殑伽河王信度河王嚩芻河王枲多河王設臘部河王阿爾囉伐底河王琰母娜河王句賀河王尾怛娑多河王設多訥嚕河王微播捨河王愛羅伐底河王戰捺囉婆誐河王薩囉娑底河王羯縒比𩕳河王盃喻史抳河王迦尾哩河王擔沒囉鉢拏河王末度末底河王益芻伐底河王遇末底河王捺末娜河王燥蜜怛囉河王尾濕嚩蜜怛囉河王阿麼囉河王跢麼囉河王半者囉河王素婆窣堵河王鉢囉婆捺哩迦河王答布多河王尾麼囉河王遇娜嚩哩河王泥連善那河王呬囒孃伐底河王。「如是等諸大河王，依此大地而住。彼諸河王處，若天、若龍、若阿蘇羅、麼嚕多、誐嚕拏、彥達嚩、緊娜囉、摩護囉誐，若藥叉、羅剎娑、畢隷多、比舍遮、若步多、矩畔拏、布單那、羯吒布單那、塞建那、嗢摩那、車耶、阿鉢娑麼囉、塢娑跢羅迦，及食精氣者、食胎者、食血者、食肉者、食脂膏者、食髓者、食生者、食命者、食祭祠者、食氣者、食香者、食鬘者、食花者、食果者、食苗稼者、食火祭者、食膿者、食大便者、食小便者、食涕唾者、食涎者、食洟者、食殘食者、食吐者、食不淨物者、食漏水者。「如是等種種形貌、種種顏色，隨樂變身諸鬼神等，依彼河住。彼等亦以此佛母大孔雀明王，皆擁護於我，并諸眷屬，令離憂苦，壽命百年，常受安樂。「阿難陀！汝當稱念，諸大山王名字，其名曰：「妙高山王雪山王香醉山王百峯山王朅地洛迦山王金脇山王持光山王𩕳泯達羅山王輪圍山王大輪圍山王因陀羅石山王梵宅山王有吉祥山王善現山王廣大山王出寶山王多蟲山王寶頂山王出金剛山王阿蘇羅巖山王毘摩質多羅山王電光山王馬乳山王月光山王日光山王摩羅耶山王頻陀山王賢石山王質怛囉矩吒山王金峯山王播哩耶怛羅山王妙臂山王有摩尼山王蘇曬那山王梵觜山王智淨山王牛耳山王摩羅質怛羅山王劍形山王炎熱山王安繕那山王積聚山王鹿色山王達達山王罽羅娑山王大帝山王。「如是等諸大山王，居此大地。於彼等山，所有天、龍、阿蘇羅、麼嚕多、誐嚕拏、彥達嚩、緊那羅、摩護囉誐、藥叉、羅剎娑、畢㘑多、比舍遮、步多、矩畔拏、布單那、羯吒布單那、塞建那、嗢麼那、車耶、阿鉢娑麼羅、塢娑跢羅迦，諸鬼神等，及持明大仙，并諸營從眷屬，住彼山者，亦皆以此佛母大孔雀明王，擁護於我，并諸眷屬，壽命百年，除滅惡事，常覩吉祥，離諸憂惱。復說伽陀曰：「『令我夜安隱，晝日亦安隱，於一切時中，諸佛常護念。』「阿難陀！汝當稱念，諸星宿天名號。彼星宿天，有大威力，常行虛空，現吉凶相，其名曰：「昴星及畢星，觜星參及井，鬼宿能吉祥，柳星為第七。「此等七宿，住於東門，守護東方。彼亦以此佛母大孔雀明王，常護我，并諸眷屬，壽命百年，離諸憂惱。「星宿能摧怨，張翼亦如是，軫星及角亢，氐星居第七。「此等七宿，住於南門，守護南方。彼亦以此佛母大孔雀明王，常擁護我，并諸眷屬，壽命百年，離諸憂惱。「房宿大威德，心尾亦復然，箕星及斗牛，女星為第七。「此等七宿，住於西門，守護西方。彼亦以此佛母大孔雀明王，常擁護我，并諸眷屬，壽命百年，離諸憂惱。「虛星與危星，室星辟星等，奎星及婁星，胃星最居後。「此等七宿，住於北門，守護北方。彼亦以此佛母大孔雀明王，常擁護我，并諸眷屬，壽命百年，離諸憂惱。「阿難陀！汝當稱念，有九種執曜名號。此執曜天巡行二十八宿之時，能令晝夜時分增減，世間所有豐儉苦樂，皆先表其相，其名曰：「日月及熒惑，辰歲并大白，鎮及羅睺彗，此皆名執曜。「此等九曜，有大威力，能示吉凶。彼亦以此佛母大孔雀明王，常擁護我，并諸眷屬，壽命百年，離諸憂惱。復以伽陀讚諸星宿：「『宿有二十八，四方各居七，執曜復有七，加日月為九，總成三十七，勇猛大威神，出沒照世間，示其善惡相，令晝夜增減，有勢大光明；皆以清淨心，於此明隨喜。』「此等星宿天，皆亦以此佛母大孔雀明王，常擁護我，并諸眷屬，壽命百年。「阿難陀！汝當稱念，諸大仙人名號。此諸仙人皆持成就禁戒，常修苦行，皆具威德，有大光明，或住山河，或居林藪，欲作善惡，呪願吉凶，隨言成就，五通自在，遊行虛空，一切所為，無有障礙，汝當稱念，其名曰：「阿瑟吒迦大仙嚩麼迦大仙嚩麼禰嚩大仙摩利支大仙末建嬭耶大仙種種友大仙婆私瑟侘大仙跋臘弭迦大仙迦葉波大仙老迦葉波大仙勃陵隅大仙勃哩囉娑大仙鴦儗羅大仙婆儗囉娑大仙阿怛𡃤耶大仙補攞悉底耶大仙鹿頭大仙焰摩火大仙洲子大仙黑洲子大仙賀哩多大仙賀哩多子大仙等聲大仙高勇大仙等高勇大仙說忍大仙名稱大仙善名稱大仙尊重大仙黃大仙補怛洛迦大仙阿濕嚩攞野那大仙香山大仙雪山大仙赤目大仙難住大仙吠陜播野那大仙嚩攬弭迦大仙能施大仙訥麼娑大仙設臘婆大仙麼努大仙主宰大仙帝釋大仙歲星大仙嬌大仙光大仙鸚鵡大仙阿羅禰彌大仙鎮星大仙辰星大仙持毒大仙乾陀羅大仙獨角大仙仙角大仙蘖誐大仙單拏野那大仙建姹野那大仙烟頂大仙可畏大仙劫比羅大仙喬答摩大仙摩蹬伽大仙朱眼大仙妙眼大仙娜羅娜大仙山居大仙訖哩弭囉大仙。「此等諸仙，皆是往古大仙，造四明論，善閑呪術，眾行備成，自他俱利。彼亦以此佛母大孔雀明王，擁護我，并諸眷屬，壽命百年，離諸憂惱。」復說真言曰：「怛儞也他呬哩呬哩呬哩佉哩麼哩護哩素哩賀哩呬哩呬哩弭哩弭哩囁普囁普拏囁普仡囉薩𩕳沫他𩕳諾賀𩕳伽多𩕳跛左𩕳播左𩕳播多𩕳跢跛𩕳賀曩𩕳娜賀𩕳娜賀娜賀娜賀娜羅娜羅娜囉𩕳播吒𩕳邏賀𩕳謨賀𩕳婆擔婆𩕳󰴔婆𩕳娑嚩賀「阿難陀！汝當稱念，此大地中有大毒藥名字，其名曰：「頞拏囉半拏囉迦囉攞計庾囉部蹬誐麼部多鉢底泯努鉢底悉哩鉢底帝惹鉢底帝祖仡囉鉢底拽戍鉢底拽戍仡囉鉢底阿囉拏跢囉拏阿囉𧹞怛囉拏難跢諾賀濟賀濟邏發邏麌邏止囉難覩囉伊哩枳止迦捨且覩囉尾補里曩矩哩枳哩比怛郎誐哩瑟吒闇母麼底昝母麼底麼麼麼底迦麼黎尾麼黎軍拏黎阿四覩呬嚩計嚩迦拏帝嚩捺曩陛麼賀誐黎覩覽迷蘇覽迷。「阿難陀！此大毒藥及諸藥神，亦以此佛母大孔雀明王，守護我，并諸眷屬，壽命百年，離諸毒害。「復次阿難陀！此佛母大孔雀明王教，七佛、正遍知、如來之所宣說，所謂：微鉢尸、尸棄、毘舍浮、羯句忖那、羯諾迦牟尼、迦葉波、我釋迦牟尼正遍知等，皆隨喜宣說此佛母大孔雀明王。慈氏菩薩亦隨喜宣說。索訶世界主大梵天王，并天帝釋，四大天王，持國天王與揵達婆主，增長天王與俱槃茶主，廣目天王與龍主，多聞天王與藥叉主，并二十八大藥叉將，皆隨喜宣說此佛母大孔雀明王真言。散支迦大將，訶利底母及五百子，并諸眷屬，亦隨喜宣說。阿難陀！此佛母大孔雀明王真言，無能違越者。若天、若龍、若阿蘇羅、麼嚕多、誐嚕拏、彥達嚩、緊那囉、摩護囉誐等，亦無能違越者。若藥叉、若羅剎娑、若畢㘑多、比舍遮、步多、矩伴拏、布單那、羯吒布單那、塞建那、嗢麼那、車耶、阿鉢娑麼囉、塢娑跢羅迦等，一切鬼神亦無能違越者。及一切諸惡食者：食精氣者、食胎者、食血者、食肉者、食脂膏者、食髓者、食生者、食命者、食祭祠者、食氣者、食香者、食鬘者、食花者、食果者、食苗稼者、食火祭者、食膿者、食大便者、食小便者、食涕唾者、食涎者、食洟者、食殘食者、食吐者、食不淨物者、食漏水者，如是等諸惡食者，亦不能違越此佛母大孔雀明王。又諸蠱魅、厭禱、呪術，諸惡法者：訖㗚底迦、羯麼拏、迦具㗚那、枳刺拏、吠跢拏、質者、畢㘑灑迦，亦不能違越。又有飲他血髓，變人驅役，呼召鬼神，造諸惡業，惡食惡吐，惡影惡視，或造厭書，惡跳惡驀，或惡󰂛逆，作惡事者，亦不能違越此佛母大孔雀明王。又諸王賊水火、他兵飢饉、非時夭壽、地動惡獸、怨敵惡友等，亦不能違越，悉皆遠離。又諸惡病：疥癩瘡癬、痔漏癰疽、身皮黑澁、飲食不消、頭痛半痛、眼耳鼻痛、脣口頰痛、牙齒舌痛、及咽喉痛、胸脅背痛、心肚腰胯、及脾膝痛、手足四支、及隱密處痛、瘦病乾消、遍身疼痛，如是等痛，亦不能違越，皆得遠離。又諸瘧病：一日二日、三日四日，乃至七日、半月一月，或復頻日、或復須臾，或常熱病，偏邪癭病，鬼神壯熱，風黃痰癊，或三集病，四百四病，皆不能違越此佛母大孔雀明王。「阿難陀！復有鬼魅、人非人等，諸惡毒害，一切不祥，及諸惡病，一切鬼神，并及使者，怨敵恐怖，種種諸毒，及以呪術，一切厭禱，皆不能違越此摩訶摩瑜利佛母明王，常得遠離一切善不之業，獲大吉祥，眾聖加持，所求滿足。「復次阿難陀！若有人纔稱念，此摩訶摩瑜利佛母明王名字者，便護自身及護他人。或結線索身上帶持，如其此人，應合死罪以罰物得脫，應合被罰輕杖得脫，應合輕杖被罵得脫，應合被罵自然得脫，一切苦難悉皆消散。此人亦不被王賊水火、惡毒刀杖之所侵害，人天鬼神無敢違越，睡安覺安，離諸恐怖，福德增長，壽命延長。「阿難陀！唯除宿世定業必受報者，但讀誦此經，必獲應効。「阿難陀！若天旱時，及雨澇時，讀誦此經，諸龍歡喜，若滯雨即晴，若亢旱必雨，令彼求者，隨意滿足。「阿難陀！此佛母大孔雀明王，纔憶念者，能除恐怖怨敵，一切厄難，何況具足讀誦受持，必獲安樂。「阿難陀！此摩訶摩瑜利佛母明王，是能除災禍、息怨敵者，為欲守護四眾——苾芻、苾芻尼、鄔波索迦、鄔波斯迦——離諸怖畏故。」復說真言曰：「怛儞也佗野嚩底馱𩕳馱囉枳矩嚕覩嚕銘娑嚩賀「貪欲瞋恚癡，是世間三毒，諸佛皆已斷，實語毒消除。貪欲瞋恚癡，是世間三毒，達磨皆已斷，實語毒消除。貪欲瞋恚癡，是世間三毒，僧伽皆已斷，實語毒消除。一切諸世尊，有大威神力，羅漢具名稱，除毒令安隱。我等并眷屬，常得離災厄，願佛母明王，令一切安隱。」爾時具壽阿難陀，聞佛世尊說是經已，頂禮雙足，右繞三匝，承佛聖旨，往莎底苾芻所，便以此佛母大孔雀明王法，為彼苾芻而作救護，結其地界，結方隅界，攝受饒益，除其苦惱。時莎底苾芻，苦毒消散，身得安隱，從地而起，與具壽阿難陀，俱詣佛所，禮雙足已，在一面住。爾時世尊告阿難陀：「由此因緣，汝當普告四眾——苾芻、苾芻尼、鄔波索迦、鄔波斯迦——及國王大臣世間人等，勸令一心受持此法，為他人說，書寫經卷，在處流通，當令嚴飾，建立壇場，香花飲食，隨分供養，令一切有情，離諸憂惱，得福無量，常獲安樂，壽命百年。」爾時世尊說是經已，人天藥叉及諸鬼魅，奉佛教勅不敢違越，皆起慈心，護持經者。時具壽阿難陀，及諸大眾，天、龍、藥叉、彥達嚩、阿蘇羅、摩嚕多、蘖嚕拏、緊那囉、摩護囉誐、人非人等，聞佛所說，皆大歡喜，信受奉行。天阿蘇羅藥叉等，來聽法者應至心，擁護佛法使長存，各各勤行世尊教。諸有聽徒來至此，或在地上或居空，常於人世起慈心，晝夜自身依法住。願諸世界常安隱，無邊福智益群生，所有罪業並消除，遠離眾苦歸圓寂。恒用戒香塗瑩體，常持定服以資身，菩提妙華遍莊嚴，隨所住處常安樂。