爾時世尊。在淨光天清淨大樓閣之中。於彼樓閣以金剛柱及最上珍寶種種裝嚴。如是嚴飾供養悉是如來神通變化。爾時會中有如是阿閦寶生無量壽不空成就等如來。爾時大毘盧遮那如來胎藏於四面門。出生諸大菩薩眾及諸大明者無數賢聖。復有忿怒明王。與其眷屬唧吒唧致。訥多訥帝。緊羯囉緊羯哩等。復有天龍夜叉巘達哩嚩阿蘇囉誐嚕拏緊那囉摩護囉誐等無數之眾。俱來在會圍繞世尊。爾時大毘盧遮那如來。常住安樂三摩地。常不離大智大行大慈大悲救度眾生。爾時大毘盧遮那如來。於大會中觀彼金剛手菩薩已。放大光明照於眾會。時金剛手菩薩從座而起。偏袒右肩瞻仰如來。以右手擲金剛杵。右膝著地合掌作禮。而白佛言何因何緣。如來放大光明。若無因緣佛非放光。我見此光心生疑惑。時會大眾懷疑亦然。唯願世尊作師子吼。善說妙法斷我疑網。爾時世尊毘盧遮那如來。受金剛手菩薩請已告言。我今放光欲說此大智大自在幻化網瑜伽大教王。金剛手此金剛大智方便行。一切義海所作最勝。於一切教中上中最上。能善安樂一切有情。如是說已。即入智慧方便大自在金剛救度大樂金剛三摩地。從定出已。說大幻化網瑜伽大教三昧曼拏羅中十忿怒明王觀想儀軌法。復次持明行人。以吽􈅼字為大智想。此吽􈅼字化成焰鬘得迦忿怒大明王。光如劫火身作大青雲色。六面六臂六足身短腹大。作大忿怒相。利牙如金剛面各三目。以八大龍王而為嚴飾。虎皮為衣髑髏為冠。乘於水牛足踏蓮花。鬚赤黃色有大辯才。頂戴阿閦佛自在而坐。大惡相顧視。正面笑容。右面黃色舌相出外。左面白色齩脣。是妙吉祥菩薩化身。右第一手執劍第二手執金剛杵。第三手執箭。左第一手執羂索復竪頭指。第二手持般若波羅蜜多經。第三手執弓於此明王下。想諸天魔怖畏作禮。身有日輪圓光。變化諸佛如雲。若持明者如是依法觀想及誦大明。彼人行住坐臥。常受五欲快樂而無過失。譬如虛空物不能著。此名能成壞大智金剛調伏三摩地。復次世尊大毘盧遮那如來。為一切如來之首。入大智大毘盧遮那如來金剛三摩地。從定出已。以三金剛門。說此焰鬘得迦大忿怒明王大明曰。曩莫悉底哩嚩日囉𧹞唵朅朅佉呬佉呬薩哩嚩訥瑟吒薩埵那摩迦阿西母娑攞鉢囉戌播舍賀娑多拶覩哩部惹拶覩哩目佉沙吒左囉拏阿誐蹉阿誐蹉薩哩嚩訥瑟吒鉢囉拏鉢賀哩拏摩賀尾覲曩伽怛迦尾訖哩跢曩曩薩哩嚩部多嚩商羯囉阿吒吒賀娑曩禰儞麼也伽囉左哩摩儞嚩娑曩俱嚕俱嚕薩哩嚩羯哩摩親曩親曩薩哩嚩滿怛囉頻那頻那波囉母捺囉阿羯哩沙野阿羯哩沙野薩哩嚩部旦儞哩摩他儞哩摩他薩哩嚩訥瑟鵮鉢囉吠舍野鉢囉吠舍野曼拏攞滿提曳吠嚩莎多𡁠尾旦怛羯囉俱嚕俱嚕摩摩迦哩煬賀曩賀曩那賀那賀鉢左鉢左摩尾藍麼野摩尾藍麼野摩摩三摩野摩努娑摩囉吽吽發吒發吒娑怖吒野娑怖吒野薩哩嚩商波哩布囉迦呬呬婆誐鑁緊唧囉野洗摩摩薩哩嚩哩他娑達野娑嚩賀爾時大毘盧遮那如來說此大明已。一切諸佛大威德菩薩歎未曾有。唯念大金剛毘盧遮那佛。如見此大智大變化金剛大忿怒焰鬘得迦大威力出世。如是持明者依法結界。能除諸惡而為最上。復次持明者作成就法。當用自死人髑髏。取只一片圓滿而成者。及兩耳通過者。堪為作法。若兩片成髑髏。及兩耳不通過。不堪作法。取設咄嚕足下土為埿。作設咄嚕形入於髑髏內。持明者以足踏之。誦此大明句召速來。依此觀想而自降伏。爾時世尊大毘盧遮那金剛如來。復說無能勝大忿怒明王觀想法。鉢囉􄪼字為大智。觀想鉢囉􄪼字化成無能勝大忿怒明王。三面各三目六臂。身黃色日輪圓光。廣大照耀自在而住。以八大龍王為裝嚴。正面笑容。右面大青色微有忿怒相。左面白色齩脣現大惡相。右第一手執金剛杵。第二手執寶杖。第三手執箭。左第一手執羂索復竪頭指。第二手持般若波羅蜜多經。第三手執弓。如是觀想而作成壞之相。頂戴阿閦佛。若依法持誦速成正覺。此名無能勝大智金剛三摩地。爾時世尊大毘盧遮那如來說此觀想已。入大不空成就金剛首甘露忿怒金剛三摩地。從定出已。以三金剛門說此無能勝大忿怒明王大明曰。曩莫三滿多沒馱喃曩謨嚩日囉骨嚕馱野摩賀能瑟吒嚕怛羯吒陪囉嚩野遏西母娑攞鉢囉戍播舍賀娑跢野唵阿蜜哩多軍拏梨朅朅佉呬佉呬底瑟吒底瑟吒滿馱滿馱賀曩賀曩誐哩惹誐哩惹尾娑怖吒野尾娑怖吒野薩哩嚩尾覲曩尾曩野劍摩賀誐拏鉢底𡁠尾旦怛羯囉野吽發吒娑嚩賀爾時世尊大毘盧遮那如來。說此無能勝大忿怒明王大明已。一切諸佛大威德菩薩皆悉讚歎一切邪魔外道等作大驚怖身心顫掉。唯念大毘盧遮那佛。復次持明者作成就法。用旋風內樹葉及設咄嚕足下土。相和作頻那夜迦形。持明者以足踏之。依法誦此大明。以吽􈅼字發􄖶字與明同用。亦能發遣諸佛菩薩何況設咄嚕。復次觀想法。吽􈅼字為大智。觀想化成鉢訥鬘得迦大忿怒明王。三面各三目八臂。正面笑容。右面大青色。舌相出外如金剛杵。左面黃色利牙齩脣。虎皮為衣。右第一手執金剛杵。第二手執寶杖。第三手執迦那野。第四手執箭。左第一手執羂索竪頭指。第二手持般若波羅蜜多經。第三手持蓮花。第四手執弓。觀想如成壞相。能變化無數佛。頂戴阿閦佛。若依法觀想必得成就。此名最上馬頭金剛三摩地。爾時寶生大金剛如來。入寶化大智金剛三摩地。從定出已。說此鉢訥鬘得迦大忿怒明王大明曰。曩莫三滿多沒馱喃唵𡁠曩哩胝吒吽吽發吒娑嚩賀爾時世尊大毘盧遮那如來。說此鉢訥鬘得迦大忿怒明王大明已。諸佛菩薩皆悉讚歎。囉叉娑部多拏枳儞娑建馱諸宿曜等。悉皆驚怖恐畏顫掉。彼持明者依法持誦。而作一切成壞之相。復次說此尾覲難得迦大忿怒明王觀想法。吽􈅼字為大智。觀想化成尾覲難得迦大忿怒明王。大青雲色三面六臂。面各三目。正面笑容。右面白色。左面黃色作忿怒相齩脣。右足踏諸魔左足踏蓮花。右第一手執利劍。第二手執銊斧。第三手執箭。左第一手執羂索竪頭指。第二手持般若波羅蜜多經。第三手執弓。頂戴阿閦佛具大神通。能降一切魔變大慈悲雨。如是依法觀想除一切魔。此名最勝大金剛三摩地。爾時世尊無量壽大金剛如來。入無量功德寶藏大金剛三摩地。從定出已。說此尾覲難得迦大忿怒明王大明曰。曩莫三滿多沒駄喃唵吽吽吽跢嚕攞尾嚕羅薩哩嚩尾沙伽怛迦入嚩里多尾娑普陵誐遏吒吒賀娑計娑哩娑吒誅波鵮迦囉嚩日囉袪囉儞哩伽多左里多嚩蘇馱怛攞儞濕嚩娑摩嚕妬得叱鉢多達囉尼達囉毘沙拏遏吒吒賀娑阿波哩彌多末攞波囉訖囉摩阿哩也毘多部多誐拏達踰始多沒𠆙沒𠆙賀野誐哩嚩佉那佉那鉢囉滿怛囕親那親那悉地孕彌禰舍阿吠舍野薩哩嚩入嚩囉必舍左喃薩哩嚩誐囉呬數阿鉢囉底賀覩婆嚩嚩日囉能瑟吒囉緊唧囉野洗伊難訥瑟吒誐囉憾訥瑟吒薩哩謗嚩度曩度曩摩他摩他摩吒摩吒鉢吒鉢吒播吒野播吒野滿駄滿駄沒馱達哩摩僧伽努倪也旦羯哩𤚥俱嚕尸伽囕賀野仡哩嚩野發吒嚩日囉野發吒嚩日囉誐怛囉野發吒嚩日囉儞怛囉野發吒嚩日囉能瑟吒囉野發吒嚩日囉祛囉野發吒嚩日囉祛囉儞哩伽多曩野發吒波囉滿怛囉尾曩設曩野發吒怛𡃤路枳也婆煬羯囉野發吒薩哩嚩羯哩彌數阿鉢囉底賀跢野發吒嚩日囉俱攞怛囉娑曩羯囉野發吒吽吽吽發吒發吒發吒爾時世尊無量壽如來。說此尾覲難得迦大忿怒明王大明已。時大眾會悉皆驚怖。唯念大智大金剛大慈悲毘盧遮那佛。若持明者。觀想掌內有蓮花。於蓮花中想其吽􇩴字。有大熾焰遍滿。如是依忿怒明王三摩地。能除三界一切諸毒。復次世尊大毘盧遮那如來。說此不動尊大忿怒明王觀想法。憾􄚲字為大智。觀想化為不動尊大忿怒明王。眇目童子相。六臂三面各三目。作童子裝嚴。正面笑容。右面黃色舌相出外上有血色。左面白色忿怒相而作吽字聲。身作翡翠色。足踏蓮花及寶山。立作舞勢能除一切魔。遍身熾焰日輪圓光。右第一手執劍。第二手執金剛杵。第三手執箭。左第一手執羂索竪頭指。第二手持般若波羅蜜多經。第三手執弓。頂戴佛冠。是阿閦如來所化。具大神通變化諸佛如雲。彼持明者如是觀想。無上菩提不久成就。此名發生一切諸佛如來不動大智大自在金剛三摩地。爾時世尊大毘盧遮那如來。入金剛燈熾盛大光明金剛三摩地。從定出已。說此不動尊大忿怒明王大明曰。曩莫三滿多沒馱喃唵阿左攞迦拏拏曩吒曩吒謨吒謨吒娑吒娑吒怛吒怛吒咄吒咄吒謨賀謨賀娑賀娑賀賀囊賀曩底瑟吒底瑟吒阿尾舍阿尾舍摩賀末跢播攞度曩度曩底尼底尼佉那佉那尾覲曩摩囉野摩囉野訥瑟鵮婆乞叉野婆乞叉野薩哩鑁俱嚕俱嚕枳哩枳哩摩賀尾沙摩嚩日囉娑怖吒野娑怖吒野吽吽吽底哩嚩里多囕誐曩哩多迦暗暗暗㰠㰠㰠阿左攞唧吒娑怖吒野娑怖吒野吽阿三滿底迦怛囉吒摩賀末攞舍怛野三摩煬𤚥怛囕㰠難戍迭覩路迦窣覩沙也覩嚩日哩曩謨窣覩阿鉢囉底賀多末㘑毘藥入嚩攞野怛囉吒阿娑賀曩莫娑嚩賀爾時世尊大毘盧遮那如來。說此不動尊大忿怒明王大明已。所有一切天龍夜叉囉叉娑緊那。羅及諸魔等皆大怖畏。如大火燒迷悶躄地。唯念大毘盧遮那佛。如是不動尊大忿怒明王。能句召諸天童女令皆怖畏。速作種種所欲之事。即是毘盧遮那如來神通所化。復次大毘盧遮那如來。說此吒枳大忿怒明王觀想法。吽􈅼字為大智。觀想化為吒枳大忿怒明王。三面各三目六臂。頂戴寶冠冠上有佛。明王垂髮。正面笑容。右面黃色顰眉。左面白色忿怒相齩脣。身青雲色日輪圓光。左右二手結於本印。右第二手執金剛杵。第三手執箭。左第二手持般若波羅蜜多經。第三手執弓。足踏蓮花立如舞勢。變化一切佛。下面諸魔作怖畏。彼持明者依法觀想速證菩提。此名句召一切最勝金剛三摩地。爾時世尊毘盧遮那如來。入普遍熾盛藏金剛三摩地。從定出已。說此吒枳大忿怒明王大明曰。曩莫三滿多沒馱喃唵吒枳吽𠺁爾時世尊大毘盧遮那如來。說此吒枳大忿怒明王大明已。所有一切諸佛菩薩悉皆讚歎。一切諸魔悉皆迷悶不覺躄地。復次說成就法。時持明者依不空成就佛作法。以右足踏設咄嚕形。發大忿怒相顰眉。能句召一切諸魔。及破一切呪法。令諸眾生發敬愛心故。爾時世尊不空成就大金剛如來。說此儞羅難拏大忿怒明王觀想法。吽􈅼字為大智。觀想化成儞羅難拏大忿怒明王。三面各三目六臂。正面青色作笑容。左面黃色。右面白色齩脣。身青雲色。以八大龍王為裝嚴。髮髻青潤。頂戴於佛。足踏蓮花立如舞勢右第一手執金剛杵。第二手執寶杖。第三手執箭。左第一手執羂索竪頭指。第二手持般若波羅蜜多經。第三手執弓日輪圓光。變化諸佛如雲。此名降除魔怨大智金剛三摩地。爾時世尊不空成就大金剛如來。入不空出生最上寶幢大摩尼大金剛三摩地。從定出已。說此大儞羅難拏大忿怒明王大明曰。曩莫三滿多沒馱喃唵伊係曳呬婆誐鑁嚩日囉儞攞難拏覩嚕覩嚕攞虎攞虎賀賀虞盧虞盧虞攞波野虞攞波野訖囉摩訖囉摩婆誐鑁嚩喻吠詣曩部跢尸伽囕那賀那賀那囉那囉嚩賀嚩賀鉢左鉢左鉢吒鉢吒播吒野播吒野摩吒摩吒摩吒波野摩吒波野薩哩嚩羯哩摩抳親那親那頻那頻那婆乞叉婆乞叉彌那摩寫嚕提囉滿娑彌那摩惹嚕提囉必哩野伊係曳呬婆誐鑁薩哩嚩尾覲曩儞薩哩嚩尾儞也儞薩哩嚩滿怛囉抳薩哩嚩迦哩摩抳薩哩嚩暮攞誐囉賀賀曩賀曩畔惹畔惹摩哩那摩哩那伊難彌迦哩煬娑達野吽儞攞野儞攞嚩日囉難拏野覩嚕覩嚕尾覲曩尾曩野迦曩舍迦野虎嚕虎嚕禰鉢多贊拏野薩哩嚩設咄嚕𧹞紇哩那野儞閉拏野親那親那尾儞也喃砌那迦吽尾儞也喃始瑟吒羯哩摩娑摩囉三摩煬嚩日囉達囉嚩左喃摩哩摩抳儞訖凌多野吽吽賀曩賀曩那賀那賀覩嚕覩嚕俱嚕俱嚕虎嚕虎嚕發吒發吒吽吽訖哩旦怛曳禰嚩哩始尾捺囉鉢曩迦野賀曩賀曩嚩日囉難抳曩娑嚩賀爾時世尊不空成就大金剛如來。說此儞羅難拏明王大明已。所有十方剎土一切魔宮皆大震動。唯念三金剛大毘盧遮那佛。彼持明者依一切印及此大明作法皆得成就。若持此大明八百遍。能殺一切魔怨。復次說大力忿怒明王觀想法。吽􈅼字為大智。觀想化成大力大忿怒明王。三面各三目八臂。身作青雲色。以八大龍王而為裝嚴。熾焰遍身髮皆竪立。目作大赤色頂戴阿閦佛。正面笑容。右面金色。左面白色齩脣。足踏蓮花作大忿怒相。諸天怖畏馳散諸方。日輪圓光。右第一手執金剛杵。第二手執寶杖。第三手執劍。第四手執箭。左第一手執羂索竪頭指。第二手持般若波羅蜜多經。第三手執骨朵。第四手執弓。變化諸佛如雲。此觀想名大力大智最勝大金剛三摩地。爾時世尊阿閦大金剛如來。入普遍變化裝嚴大金剛三摩地。從定出已。說此大力大忿怒明王大明曰。曩莫三滿多沒馱喃唵吽吽吽發吒發吒發吒唵唵沃仡囉戍攞播抳吽吽吽發吒發吒發吒唵𡁠踰底儞哩曩那吽吽吽發吒發吒發吒摩賀末攞野娑嚩賀爾時世尊阿閦如來。說此大力大忿怒明王大明已。一切天魔悉皆怖畏。唯念大毘盧遮那金剛如來。持明者誦此大明。能施一切願。乃至止雨求雨無不隨意。復次大毘盧遮那大金剛如來。說此送婆大忿怒明王觀想法。吽􈅼字為大智。觀想化為送婆大忿怒明王。身大青色。以左右二手結於本印。右第二手執劍。第三手執箭。左第二手持般若波羅蜜多經。第三手執弓。此大明王於三界之內威力最勝。爾時世尊大毘盧遮那如來。說此送婆大忿怒明王大明曰。曩莫三滿多沒馱喃唵送婆儞送婆吽仡哩恨拏仡哩恨拏吽仡哩恨拏鉢野仡哩恨拏鉢野吽阿曩野護婆誐鑁尾儞也囉惹吽發吒爾時世尊大毘盧遮那如來。說此送婆大忿怒明王大明已所有一切天女。悉皆驚怖捧明王足。唯念大智大毘盧遮那佛。而此大明有大威力。能為金剛索金剛鉤。句牽一切天女等無不速來。於句召法中此明最勝。爾時世尊大毘盧遮那如來。復說嚩日囉播多羅大忿怒明王觀想法。度􈃁字為大智。觀想化成嚩日囉播多羅大忿怒明王。身白乳色六臂。右第一手執金剛杵。第二執金剛鉤。第三手執箭。左第一手執羂索竪頭指。第二手持般若波羅蜜多經。第三手執弓。作調伏一切阿蘇囉相。爾時世尊大毘盧遮那如來。說此嚩日囉播多羅大忿怒明王大明曰。唵畔惹薩哩嚩播跢攞乃怛也誐拏吽吽吽發吒爾時世尊大毘盧遮那金剛如來。說此十大忿怒明王。各有三面面各三目。目大赤色作忿怒顧視相。以黑色難那龍王及俱梨迦龍王繫於髮髻。以金色得叉迦龍王為耳環。如赤金色摩賀鉢訥摩龍王為手釧。以白色羯哩俱吒迦龍王為絡腋。如紅蓮花色嚩蘇枳龍王為繫腰。白色如螺鉢訥摩龍王為足上鈴鐸。如是八大龍王以為裝嚴。如是十大明王皆作大惡相。以虎皮為衣髑髏為冠。髮髻竪立作赤黃色。頂戴阿閦如來。各有日輪圓光及座。正面笑容。右面微現忿怒相。左面大惡相。利牙齩脣顰眉立如舞勢。如是持明之者。依法觀想一切所願無不成就。