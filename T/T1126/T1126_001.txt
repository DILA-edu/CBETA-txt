如是我聞一時佛在王舍城鷲峯山中與大比丘眾五十百千人俱復有諸大菩薩摩訶薩皆是一切白法具足得無量智善巧方便能師子吼其名曰普賢菩薩摩訶薩寶印手菩薩摩訶薩嬉戲菩薩摩訶薩功德莊嚴菩薩摩訶薩福德音聲菩薩摩訶薩大意菩薩摩訶薩德嚴菩薩摩訶薩如是等菩薩摩訶薩眾皆來集會爾時世尊以大慈大悲普為現在未來諸修行人欲修金剛薩埵祕密相應法速疾成就者宣說金剛界大曼拏羅法佛言若有善男子欲入金剛界大曼拏羅修習普賢金剛薩埵相應祕密法速疾成就者先當發起勇猛堅固殊勝之心求彼世間清淨勝師請受灌頂已於彼師處傳受祕密相應印契儀法一一不謬專注記憶勿令忘誤然後隨欲於清淨勝處修習是法以求悉地得勝處已先當澡浴清淨嚴潔身心便於彼處先結界護身然後依法以香泥塗曼拏羅極令如法塗畢便於此曼拏羅中燒香散華種種供養向此曼拏羅作觀想想彼曼拏羅中有本尊如來得現前已不起于座即取塗香塗手結印及念密言次結淨三業印二手金剛掌三誦本密言唵娑嚩婆嚩󰡊馱薩哩嚩達哩摩娑嚩婆嚩󰡊度憾誦此密言已散印復言我今自無始已來所有一切麁重身口意業今已清淨既清淨已願今所作一切事業則為入彼金剛法因然更作意觀於本尊如來願我所作事業皆得成就便歸命讚歎即誦密言曰唵薩哩嚩怛他誐多迦野嚩枳唧多鉢囉拏昧嚩日囉滿那喃迦嚕弭誦此密言已即以四種禮禮曼拏羅中本尊如來禮已長跪作金剛合掌而說是言我今發無上菩提心惟願應正等覺三世之師方便攝受令我正得三種學戒為諸眾生以金剛堅固力住持三寶利樂眾生我今於如來金剛界金剛薩埵真如相應祕密法中從阿闍梨受大金剛族於六時修習行四種施法於大寶族受平等相應法於大蓮華族受三乘微妙祕密法於大事業族受具足一切供養事業從清淨真如生大菩提法我發無上菩提心受如是法已當依法修習為一切眾生而作饒益所有一切眾生無主宰者為作主宰未解脫者令得解脫未安樂者令得安樂未到彼岸者令到彼岸行者發願已即誦金剛視密言摩吒於兩目應觀為日月二手金剛拳各安於腰側曼拏與香華及餘供養具因此目瞻視去垢成清淨金剛視密言曰唵嚩日囉捺哩瑟致摩吒二手金剛縛能解諸結使淨第八識中一切雜染種金剛縛密言曰唵嚩日囉滿馱以此印誦密言故當得自身無始已來一切結使之縛悉皆解脫當令修習一切功德圓滿次即以縛印於當心磔開復誦密言曰唵嚩日囉滿馱怛囉吒以此印及誦密言當得自性金剛智慧頓顯發故即以金剛鈴三振已即次觀自身中有惡字輪顯發有大威德以是之故當使一切魔障不能惱亂復得金剛堅固心不退轉得一切成就次誦心密言曰賀賀賀賀斛誦心密言已即入金剛薩埵堅固智觀想盡虛空界一切性悉皆平等同彼十六音聲次觀想自心成圓月輪於月輪中想迦字得字了了分明現已復想月輪外有一迦字如星旋遶得現前已復想迦字心月輪中生一金剛蓮華又於此蓮華中心出蓮華印於此印上觀一憾字得字了了分明現已復觀自身等同金剛薩埵無異無別不動不搖即擲金剛杵作如是言我今不易此身從金剛法生為金剛薩埵次又想自身成大三摩耶薩埵即結金剛大三摩耶印誦密言曰唵三摩喻憾摩賀三摩喻憾即以前三摩耶印印心額喉頂次結世尊大印誦密言曰唵三摩耶薩怛嚩阿地底瑟姹娑嚩𤚥復誦密言曰唵嚩日囉達哩摩呬哩由此印密言故令我身口意成金剛三業次結成就大印誦密言曰唵三摩耶惡次想前心月輪中金剛法惡字輪及蓮華乃至蓮華中憾字一一皆是我金剛法自性身中所顯發故如是想已即結金剛鉤印以二手作金剛拳以二小指反相鉤二頭指屈如鉤誦密言曰唵嚩日囉俱舍𠺁次結金剛索印不改前印即以二頭指反相鉤是名索印即誦密言曰唵嚩日囉播舍吽次結金剛鎖印以二手內相叉是名金剛鎖即誦密言曰唵嚩日囉娑普吒鑁次結金剛鈴印二手金剛縛三振如振鈴是名金剛鈴即誦密言曰唵嚩日囉吠舍惡次觀自身同金剛薩埵智身得見前已即誦密言曰𠺁吽鑁斛次結三昧耶印即誦密言曰唵三昧耶娑怛鑁誦此密言已即復觀自心成圓月輪想自身入此月輪成大金剛薩埵即誦密言曰唵摩訶三昧耶娑怛鑁次誦金剛法密言曰唵嚩日囉達哩摩呬哩誦此密言已復觀前心月輪變成赤色中有本尊如來相好殊異目如蓮葉作微笑容慈悲歡喜安詳而住如是觀已次結四如來三昧耶密印各以本真言而用加持身先結金剛薩埵印二手作金剛縛二中指竪如針名金剛薩埵印此印安於心即誦密言曰唵薩哩嚩嚩日哩阿地底瑟姹娑嚩𤚥不改前印相以二中指屈如寶是名金剛寶此印印於額即誦密言曰唵囉怛曩嚩日哩阿地底瑟姹娑嚩𤚥不改前印相以二中指如蓮葉名金剛蓮華印此印安於喉即誦密言曰唵達哩摩嚩日哩阿地底瑟姹娑嚩𤚥不改前印相以二中指相交竪名為羯磨印此印安於頂即誦密言曰唵羯哩摩嚩日哩阿地底瑟姹娑嚩𤚥次復觀想前赤色月輪中本尊如來即結彈指請召印交臂作金剛彈指乃至召請一切佛平等亦同左手彈指得一切善事速疾成就若右手彈指得速疾集會彈指密言曰唵嚩日囉三摩惹𠺁次稱一百八名頌曰金剛生大士金剛諸如來金剛乘普賢金剛手頂禮金剛王妙覺金剛鉤如來堅固不空王金剛仗頂禮金剛愛大樂金剛箭降伏金剛大魔欲金剛弓頂禮金剛意妙峯金剛寂大愛金剛歡喜王金剛喜頂禮金剛寶妙利金剛空大寶金剛虛空藏金剛藏頂禮金剛光大焰金剛光佛日金剛焰大照金剛光頂禮金剛幢妙利金剛旗妙喜金剛大寶幢堅固𢾛頂禮金剛笑大喜金剛思大希金剛愛歡喜金剛愛頂禮金剛法妙利金剛蓮妙淨妙眼觀自在金剛眼頂禮金剛利大乘金剛鉤大冑妙吉祥甚深金剛智頂禮金剛因大剎金剛輪大乘金剛妙慧轉金剛剎頂禮金剛言妙明金剛念妙成金剛成無言金剛言頂禮金剛業妙智金剛事一切金剛空大力金剛業頂禮金剛護大進金剛冑大牢忿怒妙精進堅精進頂禮堅食大善巧金剛牙大怖金剛峯破魔堅威怒頂禮金剛拳妙意金剛縛解脫金剛拳平等堅固拳頂禮由稱念此一百八名最上句故是得一切最初灌頂故若有於此名能尊重讚歎者是受持大金剛故若常歌諷此名句者是得持金剛譽是故我已先說觀想本尊如來得見前已即結金剛鉤印事業印召請得降臨已即結三昧耶印復誦密言曰唵嚩日囉達哩摩𠺁吽鑁斛三昧耶薩怛鑁摩憾復誦金剛法密言曰唵嚩日囉達哩摩呬哩次以二頭指相拄屈如蓮華葉名金剛法三昧耶印次大羯摩印世尊大印次灌頂印次獻五供養已即持念本所修習密言數滿足已結印誦八供養明供養佛賢聖等即以二手作金剛拳相應安腰側向左小低頭此名嬉戲印即誦密言曰唵嚩日囉羅細次以二手作金剛拳以二頭指向額及腦後如繫鬘勢此名曰鬘印即誦密言曰唵嚩日囉麼隷次以二手如金剛掌反展開五指如捧華勢此名曰歌印即誦密言曰唵嚩日囉儗帝次以二手作金剛拳先虛心合掌後如舞勢此名曰舞印即誦密言曰唵嚩日囉涅里帝也次以二手作金剛縛然後下散此名獻香印即誦密言曰唵嚩日囉度閉次以八指作金剛內縛於心前仰開如捧華勢此名獻華印即誦密言曰唵嚩日囉補瑟閉次以二手作金剛縛竪開二頭指此名獻燈印即誦密言曰唵嚩日囉路計次以二手作金剛縛當自心上開塗是獻塗香印即誦密言曰唵嚩日囉巘第如是諸密言印契有大威力當須運心利益自他又復自住三昧耶相應觀想心中有唵字輪現得字現已復想唵字中流出寶蓋寶幢寶幡腕釧耳鐶瓔珞衣冠等寶莊嚴具乃至百味飲食七寶等雲一一運心遍於佛菩薩前虔恭奉獻以伸供養即作金剛合掌印散漫想獻十方一切佛菩薩等如是供養已即將持誦或所作善事迴向發願已即依法發遣奉送賢聖爾時世尊說是法已在會諸大菩薩摩訶薩及一切大苾芻眾等聞佛所說歡喜信受禮佛而退