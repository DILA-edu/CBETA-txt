歸命頂禮一切佛一切智智天人師無邊無數佛說法略集所說正法名先歸命三寶所謂佛法僧云何三乘所謂大乘緣覺聲聞云何七種最上供養所謂禮拜供養懺悔隨喜勸請發願迴向云何三根本所謂發菩提心清淨心自性空斷我見云何十波羅蜜所謂布施持戒忍辱精進禪定智慧方便願力智云何十八空所謂內空外空內外空空空大空勝義空有為空無為空畢竟空無際空散空一切法空本性空自相空無相空無性空自性空無性自性空云何四無量所謂慈無量悲無量喜無量捨無量云何四攝法所謂布施愛語利行同事云何五通所謂天眼天耳他心宿命神境云何四聖諦所謂苦諦集諦滅諦道諦云何五蘊所謂色蘊受蘊想蘊行蘊識蘊云何出世五蘊所謂戒蘊定蘊慧蘊解脫蘊解脫知見蘊云何十二緣生所謂無明行識名色六入觸受愛取有生老死云何三十七菩提分法所謂四念處四正斷四神足五根五力七菩提分八聖道云何四念處所謂觀身身念處觀受受念處觀心心念處觀法法念處云何四正斷所謂未生不善法不令生已生不善法令正斷未生善法令發生已生善法令增長真實不妄發精進心令得圓滿云何四神足所謂集定斷行具神足心定斷行具神足精進定斷行具神足我定斷行具神足云何五根所謂信根進根念根定根慧根云何五力所謂信力進力念力定力慧力云何七菩提分所謂念菩提分擇法菩提分精進菩提分喜菩提分輕安菩提分定菩提分捨菩提分云何八聖道所謂正見正思惟正語正業正命正精進正念正定如是三十七菩提分法云何四法種所謂正利正文正智正識云何六念所謂念佛念法念僧念戒念施念天云何四法印所謂一切行無常一切行苦一切法無我涅槃寂靜云何十善所謂不殺生不偷盜不婬欲不妄語不兩舌不惡口不綺語不貪不瞋不癡云何四根本煩惱所謂貪瞋癡我慢云何五見所謂身見邊見邪見見取戒禁取云何四漏所謂欲漏有漏無明漏見漏云何三解脫所謂空解脫無相解脫無願解脫云何八有色所謂地水火風香味觸法云何二無色所謂虛空識性云何八定解脫所謂內有色觀外色解脫內無色觀外色解脫觀淨解脫具足住觀空無邊處解脫觀識無邊處解脫觀無所有處解脫觀非想非非想處解脫觀想受滅解脫云何九部法所謂契經祇夜受記伽他諷誦因緣本事本生方廣云何十二頭陀行所謂常乞食次第乞食一座食先止後食持三衣毳衣糞掃衣於其草上長坐不臥顯路處居住樹下住塚間住空寂處住云何十地所謂歡喜地離垢地發光地焰慧地難勝地現前地遠行地不動地善慧地法雲地云何菩薩十降伏所謂命降伏心降伏受用降伏法降伏生降伏神通降伏解脫降伏願降伏業降伏智降伏云何菩薩十力所謂解脫力拔苦力觀力忍力智力斷力聞力願力圓滿力愛力云何如來十力所謂處非處智力自業智力知眾生性智力根勝劣智力種種界智力種種勝解智力遍趣行智力淨慮解脫等持等至智力宿住隨念智力漏盡智力云何四知所謂知一切法種知一切說法知涅槃正道知漏盡智斷云何五貪妬所謂法貪妬利養貪妬住貪妬為善貪妬名聞貪妬云何十八不共法所謂身無失口無失意無失無不定心無異想心無不知捨心欲無減念無減精進無減智慧無減解脫無減解脫知見無減身業隨智慧行口業隨智慧行意業隨智慧行知過去無礙知未來無礙知現在無礙云何三十二相所謂足下平滿相足下千輻輪文相手足柔軟相手足指間有金色網鞔相手足諸指纖長圓滿相足跟廣長與趺相稱相足趺脩廣柔軟充滿相雙腨纖圓如鹿王腨相兩臂𦟛圓平立過膝相陰相隱密如象王相身諸毛孔各生一毛右旋紺青相髮毛上靡紺青柔軟相身皮薄潤塵水不住相身真金色光潔莊嚴相手足掌中頸及兩肩七處充滿相雙肩頭頂圓滿殊妙相兩膊腋下皆悉充實相容儀端嚴相身相廣長相體相縱廣形量相稱相於身上半如師子王相常有身光面各一尋相齒白如雪四十齊密相四牙鋒利鮮淨皎潔相於諸味中常得上味相舌相廣薄可以覆面至髮際相梵音洪雅隨眾等聞相眼睫齊整如牛王眼睫相眼睛之上紅環間飾相面如滿月眉如初月相眉間白毫右旋柔軟相頂有烏瑟膩沙如天傘蓋相云何八十種好所謂指爪狹長光潤薄淨好手指足指纖圓𦟛直骨節不現好手足各等指間充密好手足如意柔軟好筋脈堅固深隱不現好兩踝不現好行步直進如龍象王好行步齊肅如師子王好行步安平如牛王好進止儀雅如鵝王好凡所迴顧舉身隨轉好肢節𦟛圓妙善具足好骨節無隙如龍蟠好膝輪堅固妙好莊嚴好隱處文約圓滿清淨好身皮柔軟光淨離垢好身容敦肅無諸怖畏好肢節稠密安布妙善好身肢安定不掉動好身相光淨周匝端嚴好周匝身光恒自照耀好腹形方正柔軟不現好臍深圓妙清淨殊異好臍厚妙好無󰯦凸好皮膚清淨無諸垢染好手足充滿好手文不斷好脣如頻婆菓好面門如量端嚴好舌相廣薄好梵音深遠好梵音美妙具足好鼻高脩直好諸齒方整好諸牙圓白好眼睛青白分明好眼如青蓮華葉好眼睫稠密不白好雙眉長軟好雙眉紺瑠璃色好雙眉高顯光潤好耳厚相稱輪埵圓滿好兩耳齊平好容儀廣大皆生敬愛好額廣平正好身分上半無比對好首髮脩長稠密紺青好首髮香潔好首髮無交雜好首髮無褫落好首髮光滑塵垢不住好身分充實喻那羅延好身體廣大端直好諸竅清淨好身肢無等好眾觀無厭足好面如滿月好唯向不背好面貌熙怡好身肢無垢好面門常香好毛孔常香好首如末達那好身毛光淨如孔雀項毛好梵音稱量應理無差好頂骨無人得見好手足指約如赤銅好行時去地四指能現印文好自侍不待他衛好惡心見喜恐怖見安好音聲和悅隨眾生意好隨有情類言音意樂好一音說法隨類各悟好次第說法必有應緣好觀諸眾主無憎愛好先觀後作軌範具足好不可觀盡相好好頂骨堅實好容顏不老好手足胸臆有喜旋德好云何輪王七寶所謂金輪寶象寶馬寶摩尼寶玉女寶主兵寶主藏寶云何世間八法所謂利衰譏毀譽稱苦樂云何三世所謂過去未來現在云何四劫數所謂大劫母拏劫散地劫賢劫云何四世所謂聖世正世像世末世云何二法所謂生法滅法云何四生所謂胎生卵生濕生化生云何五濁所謂劫濁見濁煩惱濁眾生濁命濁云何四魔所謂煩惱魔天魔蘊魔死魔云何六趣所謂天趣人趣修羅趣畜生趣餓鬼趣地獄趣云何八寒地獄所謂皰地獄皰烈地獄虎虎凡地獄哧哧凡地獄阿吒吒地獄青蓮花地獄紅蓮花地獄大紅蓮花地獄云何八熱地獄所謂等活地獄黑繩地獄眾合地獄叫喚地獄大叫喚地獄燒然地獄極燒然地獄阿鼻地獄云何四大洲所謂南贍部洲西俱耶尼洲北俱盧洲東勝身洲各有五百小洲以為眷屬復有二鐵輪圍小鐵輪圍大鐵輪圍云何七金山所謂持雙山持軸山檐木山善見山馬耳山象鼻山魚觜山云何七海所謂鹽水海乳海酪海酥海蜜水海吉祥草海酒海云何六欲天所謂四天王天忉利天夜摩天兜率天樂變化天他化自在天云何色界十七天所謂梵眾天梵輔天大梵天少光天無量光天極光淨天少靜天遍靜天無量靜天無雲天福生天廣果天無煩天無熱天善見天善現天色究竟天