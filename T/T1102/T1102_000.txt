歸命瑜伽自在王善住如幻三昧者普於淨染諸剎海能示種種隨類身我依蓮華相應門開示多羅大悲法為令修習三昧者離於二乘無悲定速具神通波羅蜜即能頓證如來位行者應發普賢心從師具受金剛戒不顧身命起慈心乃能堪入解脫輪應從師受三摩耶契印密語如經說敬阿闍梨如佛想於同學所殷重心或於山間阿練若流泉浴池悅意處山峯石窟逈樹邊建立壇場如法則莊嚴精室置本尊隨力供養一心住遍觀十方諸佛海懺悔發願皆如教為成三業金剛故當於二手舌心中吽字想成五智杵猶是加持能悉地次應結契名警覺二手皆作金剛拳檀慧相鉤竪進力二度相拄名起印真言曰唵嚩日𡀔底瑟吒次應敬禮阿閦尊捨身求請不退轉金剛合掌舒頂上全身著地以心禮真言曰唵薩嚩怛他孽多布儒波薩他那夜答麼南涅哩夜多夜弭薩嚩怛他蘖多嚩日囉薩怛嚩地瑟咤薩嚩𤚥次禮南方寶生尊捨身求請灌頂位金剛合掌當於心以額著地虔誠禮真言曰唵薩嚩怛他蘖多布惹毘曬迦耶怛麼南涅哩夜多夜弭薩嚩怛他蘖多嚩日囉囉怛娜阿毘詵者𤚥次禮觀自在王尊捨身求請三摩地金剛合掌置頂上以口著地虔心請真言曰唵薩嚩怛他蘖多布惹鉢囉靺㗚多娜耶怛摩南涅哩夜多夜弭薩嚩怛他蘖多嚩日囉達摩鉢囉靺㗚多夜𤚥次禮不空成就尊捨身求請善巧智金剛合掌安於心以頂著地稽首請真言曰唵薩嚩怛他蘖多布惹羯麼尼阿怛摩南涅哩夜多夜弭薩嚩怛他蘖多嚩日囉羯麼句嚧𤚥次觀諸佛遍虛空當結持印普禮足禪慧檀智反相叉右膝著地置頂上真言曰唵嚩日囉微次以成就妙真言普願眾生同悉地一切如來稱讚法當願加持速成就真言曰唵薩嚩怛他蘖多餉悉多薩嚩薩怛嚩南薩嚩悉馱藥三鉢睍耽怛他蘖多失者地底瑟綻耽次當結加端身坐淨除三業令清淨諸法本性清淨故願令自他悉無垢真言曰唵娑嚩婆嚩戍馱薩嚩達麼娑嚩婆嚩戌度唅次結蓮華三昧耶十度相叉堅固縛忍願竪合如蓮葉想身同彼多囉尊真言曰唵嚩日囉鉢娜麼三麼那薩怛鑁次結極喜三昧印定慧二羽堅固縛忍辱願度中交合檀慧禪智竪相著真言曰唵三麼耶縠素嚩多薩怛鑁次當開心入佛智二乳加持怛囉吒結金剛縛當心前三掣開心如啟扇真言曰唵嚩日囉滿馱怛囉吒次觀蓮臺阿字門二點莊嚴成寂智禪智屈入金剛縛召字流入於心中真言曰唵嚩日囉吠舍惡次結密合金剛拳以此加持使堅固入印進力住禪智故能堅持不退失真言曰唵嚩日囉母瑟知𤚥次結蓮華摧魔印以此淨除諸障難應以金剛合掌儀進力如牙竪禪智內住慈心現威怒右旋三匝成界方真言曰唵摩訶戰拏尾始嚩𡀔波尾迦吒鉢娜麼能瑟吒囉羯囉囉毘灑拏嚩吒怛囉怛囉娑耶娑嚩𤚥鉢娜麼藥乞叉佉陀地次應端身住三昧二羽相叉為定印空界塵身諸佛海警覺令觀真實心真言曰唵質多鉢囉底微鄧迦嚕弭即觀阿字為月輪重以真言使明顯真言曰唵󰂛地質多母怛波娜夜弭自心本性清淨故應妙觀察金剛蓮真言曰唵底瑟吒鉢娜麼為成清淨一相故漸令開敷同法界即得大悲三摩地悉能普淨眾生界真言曰唵薩發囉鉢娜麼為令三昧純熟故悉令延縮得自在漸歛智蓮量己身普發淨光照三昧真言曰唵僧訶囉鉢娜麼次以堅固妙真言加持能令不傾動真言曰唵涅里茶底瑟姹鉢娜麼虛空所現諸如來悉入覺華為一體應知等同於諸佛堅固菩提誓願身真言曰唵鉢娜麼怛麼句唅三麼諭唅麼訶三麼諭唅薩嚩怛他蘖多毘三󰂛提鉢娜麼怛麼句唅即觀妙蓮為本尊其身淨滿綠金色摩尼妙寶為珠瓔寶冠首戴無量壽右現殊勝與願印左以定手持青蓮住於三昧處月輪普放慈光照三界次以根本青蓮印心額喉頂遍加持真言曰唵多唎咄多唎吽次結寶印自灌頂二羽堅固金剛縛進力禪智如寶形額上加持繫頂後真言曰唵嚩日囉囉怛那毘詵者𤚥薩嚩畝捺囉迷涅哩值句嚧嚩囉迦嚩制娜𤚥二手如垂鬘帶已便應自被堅固甲結金剛拳舒進力唵砧二字想指面心背臍腰及兩膝喉額頂後皆三遶檀慧前散垂天衣即能堅固無傾動當以二羽三相拍是名蓮華喜印儀真言曰唵鉢娜麼都使也縠次應嚴淨佛國土為欲奉事諸如來諦觀無盡香水海妙蓮上持華藏界摩尼寶殿以莊嚴出過諸天妙供具虛空諸天為第五所欲皆從虛空生心樂供養諸聖眾願令如意普圓滿以此真實加持已當結金剛合掌儀真言曰唵誐誐娜三婆嚩嚩日囉縠寶地莊嚴華座上咄弄字門成本尊放淨光明超日月蓮華眷屬悉圍遶次以請召密方便召集尊身入智體定慧二羽堅固縛進力二度屈出鉤真言曰唵鉢娜忙俱舍迦哩灑耶摩訶鉢娜麼俱蘭訶也仡唎嚩三麼焰吽弱次結蓮華索大印蓮掌智入進禪中以此密印及真言召請本尊能引入真言曰唵阿目伽播捨句嚧馱三摩曳鉢囉吠舍鉢囉吠捨耶薩嚩三麼延吽次結華手為鎖印進力禪智相鉤結以此蓮華止留印能令本尊堅固住真言曰唵鉢娜麼商迦犁𤚥次結蓮華鈴密印禪智屈入蓮華掌以此密印及真言能令本尊妙歡喜真言曰唵鉢娜麼健吒馱哩施伽囉摩吠舍耶三麼耶殺目佉惡次以悅意妙伽陀捧持閼伽獻香水妙音遍至無邊界以此加持速成就真言曰娜莫曳娜薩帝娜婆誐嚩底󰂛地母陀囉努多囉嚩日囉達摩鉢囉諭儗娜諦娜薩諦娜悉𠆙𤚥唵多利咄多唎咄唎薩嚩訶次應廣設四內供華掌竪建禪智度以此蓮華嬉戲故能滿檀那波羅蜜真言曰唵鉢娜麼囉底布而曳縠次結蓮華鬘密印以蓮華掌前申臂由獻華鬘供養故當滿淨戒波羅蜜真言曰唵鉢娜麼苾曬迦布而曳囉吒次結蓮華歌詠印華掌從臍至口散獻此如來妙法音能滿安忍波羅蜜真言曰唵鉢娜麼儗多布而曳儗次結蓮華舞供養華手旋舞置於頂由此密印及真言速具精進波羅蜜真言曰唵鉢娜麼涅哩底也布而曳訖哩吒次結蓮華焚香印華掌下散如焚香由此梵香印威力當證靜慮波羅蜜真言曰唵度波鉢娜弭儞吽次結蓮華華供養蓮掌上散如獻華由獻妙華莊嚴故速證般若波羅蜜真言曰唵鉢娜麼母瑟知吽次結蓮華燈明印禪智前逼蓮華手以此燈明供養故當滿方便波羅蜜真言曰唵鉢娜麼句囉遜捺唎達摩嚕計布而曳布惹耶吽次結蓮華塗香印散掌心上如塗香以此真言密印儀能滿誓願波羅蜜真言曰唵鉢娜麼巘提吽次結本尊根本印以印加持自心上二羽智拳節相背進力禪智竪相合真言曰唵鉢娜麼多黎吽次結不空多羅心以印加持於額上準前根本祕印相改竪檀慧令相著真言曰唵尾補囉多黎吽次結本尊寶冠印以此大印置頂上準前心印竪忍願進力遠屈二度背真言曰唵鉢囉嚩囉多黎吽次結真實加持印以此能召於一切準前灌頂寶冠印唯以精進度去來真言曰唵阿慕伽多𠼝吽次結摧壞諸魔印以此能伏難調者準前灌頂寶冠印直申力度右旋遶真言曰唵三麼耶多𠼝吽次以字門布己身唵字頂上哆安額𠼝字兩目咄二肩哆字當心𠼝當臍咄字二膝𠼝二脛薩嚩左足訶右足四明引尊入己身以此加持無二體應結青蓮根本印稱誦蓮華百字明定慧二羽內相叉進力禪智竪相拄真言曰唵鉢娜麼薩怛嚩三麼耶麼弩播羅耶鉢娜麼薩怛嚩怛尾弩波底瑟吒涅哩拏護寐婆嚩素覩使諭寐婆嚩阿弩囉訖覩寐婆嚩素補使諭寐婆嚩薩嚩悉地寐鉢囉也瑳薩嚩羯麼素者寐質多室𠼝藥句路吽呵呵呵呵縠薄伽梵薩嚩怛他蘖多鉢娜麼麼寐悶者鉢娜寐婆嚩摩訶三麼耶薩怛嚩紇唎稱誦百字真言已不解前印念本明真言曰娜謨囉怛那怛囉夜也娜莫阿哩也嚩魯枳帝濕嚩囉耶冒地薩怛嚩耶摩訶薩怛嚩耶摩訶迦嚕抳迦耶怛儞也他唵哆𠼝咄多𠼝咄𠼝薩嚩訶復以真言加珠鬘頂上捧戴當心念真言曰唵嚩日囉跛尾怛囉三麼耶吽誦持數限終竟已復獻閼伽誦妙讚重設八供發願已解界想尊還本宮結前蓮華三昧耶頂上散華便禮足真言曰唵訖哩妬嚩薩嚩薩怛嚩㗚託悉地捺多也他弩誐蘖𡏦特鑁沒馱微灑焰布那囉誐麼那也都唵鉢那麼薩怛嚩穆以奉送諸本尊已加持灌頂被甲冑堅住本尊三摩地自恣住止或經行復應轉讀摩訶衍常令淨業恒不間當得多羅親現前所求勝願皆圓滿現世得入歡喜地十六生後成菩提