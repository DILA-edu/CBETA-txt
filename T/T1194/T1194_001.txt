歸命一切佛諸大菩薩眾我今說護摩種種之儀式先誦於真言加持其鍬钁後應廣分別加持真言曰唵𩕳佉曩嚩蘇弟娑嚩賀誦此真言加持鍬钁掘護摩爐於掘爐前先取河水盛淨器中誦本部佛真言加持以水灑地及淨鍬钁灑掘爐人灑淨真言曰唵阿密哩姤納婆嚩野吽發吒娑嚩賀若依護摩法於未掘爐前一宿以上方明王真言加持生飯供養土地及天龍八部然可掘爐其爐內土收於淨處然於河內取砂先以真言加持其砂真言曰唵嚩蘇麼底嚩蘇室哩曳唵誦此真言加持已其砂填於爐內次用五㯏七寶四鐵末擦於其上方可用淨墼砌護摩爐勿用甎作先誦金剛羯磨菩薩真言加持淨墼真言曰唵嚩日囉羯囉磨劍如是加持已當用淨墼如法砌之護摩法者說其四種其四種者一訕底二補瑟置三嚩舍四阿尾左囉此四護摩爐亦四種其四種者若求訕底當作圓爐若求補瑟置爐如半月或作八角若求嚩舍爐作四角若求阿尾左囉爐作三角此之四種隨所應作次說護摩爐量略有三種第一供養爐八肘是八角爐也量深二肘第二供養爐一肘半量深一肘半四面共六肘第三供養爐一肘四面共四肘深亦一肘隨爐大小作三重緣於爐前面第三緣上西邊量比正半亦用淨墼砌作九重至上漸小於正半右邊壘作層級正半左邊上下直砌爐緣三重表為三界其九層級表為九地也如是作已當於爐內砂上墼下採於七寶四鐵末五穀想如五種子及七寶四鐵所成七寶者四鐵者五穀者其五穀四鐵末誦毘盧佛真言加持真言曰唵嚩日囉馱覩鑁誦此真言已次念四波羅蜜菩薩真言加持七寶末真言曰金剛波羅蜜菩薩唵薩怛嚩嚩日哩吽寶波羅蜜菩薩唵囉怛曩嚩日哩怛𠸪法波羅蜜菩薩唵達囉磨嚩日哩紇哩以羯磨波羅蜜菩薩唵羯囉磨嚩日哩噁誦四明加持已用採爐內應用一切香末而和於泥加持泥真言曰唵嚩蘇麼底室哩曳室哩嚩蘇弟婆嚩賀誦此真言已當用香泥而泥於爐如上次第布置訖應於爐中諦想壇場運心安布作訕底法當想佛身形如白色復觀己身形相亦爾應於左手力度第二文上捻數珠燒物供養用水精數珠一百八個面向東坐作補瑟置法想佛金色自身亦爾於願度中節內捻數珠用菩提子一百個面向南坐作嚩舍法想佛赤黃色自身亦爾於方度中節內捻數珠用蓮子九十個面向西坐作阿尾左囉法想佛綠色自身亦爾於力度第一文上捻數珠用槵子七十個面向北坐若作護摩法隨時四種所求之事當於爐內各別想壇隨所作部主想安中方若於四種護摩法外如恒常供養中方想阿閦佛數珠或一百八或所用不定其上想壇法廣如大教說如是運想已應取吉祥草當用於八結安於爐八方表想淨八位又用草三結安布於爐中表淨三寶位又以吉祥草三結為一繫三繫共九結護摩最初燒而表淨爐法更用草二結一結安灌頂瓶內一結安右手戒度上想如護摩杵亦表淨手法表為金剛手其草結如金剛杵形以四智真言加持真言曰唵悉馱路左𩕳薩嚩囉他娑馱𩕳娑嚩賀唵計哩計哩麼麼計薩嚩囉他娑馱𩕳娑嚩賀唵濕吠帝半拏囉嚩悉𩕳惹致𩕳薩嚩囉他娑馱𩕳娑嚩賀唵哆哩咄哆哩咄哩吽娑嚩賀如是加持已當取所燒柴如法乾好者可等於施主一肘之手量以香水灑之誦毘盧真言加持真言曰唵嚩日囉馱覩鑁作法加持已安柴於爐內根梢應順用若是刺木柴法中不得用如上布置已當呪護摩柴亦誦毘盧明而用加持之梵云半左薩曳囉瑟恥表是五如來正種供養飯所用五乳柴者謂尼俱律陀樹等此方緣無但取不凋者及無果子柴枝條令纖細梢根搵於酥三杖或五枝或二十五枝而投於火中想供養於佛當用五種穀作法燒供養誦金剛波羅蜜菩薩真言先加持五穀真言曰唵薩怛嚩嚩日哩吽加持五穀已次第而供養表是食之根酥蜜乳酪等亦誦於金剛波羅蜜真言先用加持之次以五般粥護摩燒供養五粥者謂乳酪酥蜜沙糖乳糖粥念法波羅蜜菩薩真言加持真言曰唵達囉磨嚩日哩紇哩以如是加持已表是淨供養當以根本波羅蜜真言加持五般飯真言曰唵商迦哩訕底迦哩齲吒𩕳伽吒野薩嚩囉他娑馱𩕳娑嚩賀加持五飯已表法亦同前如上依法加持訖當於爐上想一明王身如舍利塔又想諸佛皆於塔內所作護摩運心供養然可取火其火想隨所作部主佛種子字為火或用本明加持或內想智火發大光焰或想明王遍身火焰變用燒物而作供養燃其火已或以淨水及與塗香灑火作淨次下於水表為淨水方用酥蜜乳酪及五柴五穀粥飯先各五投火中各別供養五如來隨彼如來各念本明燒物供養五如來真言曰毘盧遮那如來唵嚩日囉馱覩鑁阿閦如來唵惡乞蒭毘夜吽寶生如來唵囉恒曩三婆嚩怛𠸪阿彌陀如來唵阿弭多婆紇哩以不空成就如來唵阿謨伽悉弟噁先想供養五佛已次下水供養想與佛漱口下水真言曰唵訖哩嚕娜地吽訖哩囉嗚娜迦唵次以華供養乃擲於爐內想華安佛頂上華供養真言唵薩嚩怛他誐哆補瑟跛布惹次用塗香獻而灑於火中想塗灑諸佛塗香供養真言曰唵薩嚩怛他誐哆巘馱布惹又以香供養想於佛鼻入供養諸如來燒香供養真言曰唵薩嚩怛他誐哆度播布惹次振鈴念讚或誦伽陀一切臨時次燒五穀念隨所求者部主真言加持燒物如別無所求事只念法舍利真言燒物供養真言曰唵達囉磨馱覩誐羅陛娑嚩賀燒五穀已當用酥蜜乳酪各三投火中次應下水運想供養一如前法次以粥供養先燒乳粥次下燒粥隨意當燒粥時取八所淨器或取八葉以塗香灑之用粥飯盛於淨器中以十方天真言加持於爐八方供養十方天上下二方心想供養十方天明次第當說東方帝釋天真言曰曩謨三滿哆沒馱南印捺囉野娑嚩賀東南方火天真言曰曩謨三滿哆沒馱南阿仡曩曳娑嚩賀南方焰摩天真言曰曩謨三滿哆沒馱南焰摩野娑嚩賀西南方羅剎主天真言曰曩謨三滿哆沒馱南銘伽舍曩野娑嚩賀西方水天真言曰曩謨三滿哆沒馱南嚩嚕拏野娑嚩賀西北方風天真言曰曩謨三滿哆沒馱南嚩野吠娑嚩賀北方毘沙門天真言曰曩謨三滿哆沒馱南吠室囉末拏野娑嚩賀東北方伊舍那天真言曰曩謨三滿哆沒馱南伊舍娜野娑嚩賀上方梵天真言曰曩謨三滿哆沒馱南沒囉憾麼野娑嚩賀下方地天真言曰曩謨三滿哆沒馱南必哩替尾曳娑嚩賀賀此等十方天先於爐八方安置八坐位梵天地天等於爐上下想然以瓶內水瀉供養飯內次用香華塗香隨位而供養各念本真言加持供養物本明誦三遍安於本方位然可燒粥供養燒粥已酥蜜乳酪等各三投火中下水次第一如前法次以飯供養先燒於乳飯次酥後酪飯如是燒飯已酥蜜乳酪等各三投火中下水次第並同前法又以護摩柴梢根搵於酥投於火中又用酥蜜乳酪各三投火中如是次第訖然後起立手執酥器并護摩匙振鈴念誦用酥瀉於火中所有隨喜人各令塗手執華候念讚瀉酥訖各擲華於爐內往火壇禮拜表供養圓滿次用淨帛揩酥覆火燒之想為佛衣如上了畢應用淨瓶繞爐下水再想漱口作淨若作護摩時運想應志心供養勿須忙所抄供養物如菴摩羅果子許所說護摩壇當知七佛舌俱胝諸天口一切供養中護摩最為上所有燒不盡五穀粥飯等更用別飲食及諸華果實共盛一器中用塗香灑之復用燒香熏先作鉤召契三昧耶蓮華及金剛縛印次下水半振鈴念加持飯真言想供養天龍八部及火壇外諸天運心皆供養如是護摩供養已然後奉送諸聖眾所集祕密殊勝福普霑一切諸含識