故女人以嗔為力欲有所索必先嗔故國王以嬌豪為力羅漢以精進為力諸佛以大悲為力比丘以忍為力故遺教經云能行忍者乃可名為有力大人七佛偈云忍辱第一道佛說無為最出家惱他人不名為沙門忍雖有三今此中取無生法忍何以故依經起行無人法二執故文中有三一能忍二無苦三有樂此明能忍也無生法忍唯諸佛之所窮故名如來忍辱波羅蜜非餘人之能究故說非波羅蜜今言忍辱波羅蜜者是如來清淨善根非波羅蜜者非二乘人善根若然者依經起行既生無生之勝忍豈見苦受之所倦哉故偈曰能忍於苦行以苦行有善彼福不可量如是最勝義能忍於苦行者依經起苦行能忍也以苦行有善者由此苦行以清淨忍善根為體故言有善也彼福不可量者彼忍善根非餘人所惻量也如是最勝義者唯如來之所量也故曰忍辱波羅蜜說非忍辱波羅蜜經曰何以故至無壽者相者自下明無苦一立無苦二證無苦此立也前明有若而能忍此明有忍故無苦何者若見自我他我之異便見能害所害之殊我於爾時依經修行既無兩我之執則不見歌利為能害我身為所害既無兩害之體苦受從誰兩生論經云無我相人相眾生相壽者相無相亦非無相真諦云無我等相者無自相也無相者無他也亦非無相者非不有悲智相也無著云能忍者謂達法無我故如經如來說羼提波羅蜜案此謂無生法忍也又云云何知忍相若他於已起惡等時無有我等相不生嗔想亦不於羼提波羅蜜中生有想於非波羅蜜中生無想案此解稍異今明於忍度上不作法想於非忍上不作非法想故曰無相亦非無相也此等雖有不饒益事而是法思惟忍攝也歌利王事此中應廣說經曰何以故我於往昔至應生嗔恨者證也更曉無苦義節節支解害事極也不生嗔恨忍力猛也嗔恨因我執而生我執既無嗔恨從誰而作然嗔是大惑恨是小纏大惑即可報之以殺心小纏但可加之以楚毒由嗔具五義故名大恨不具故名小如心說經曰須菩提又念過去至無壽者相者明有樂也前明有忍故無苦此明無苦故有樂何者作忍仙人顯有慈悲無我等相明無嗔恨無嗔恨故無苦有慈悲故有樂偈曰離我及恚相實無於苦惱苦樂有慈悲如是苦行果案上半明無苦無自他相故下半明有樂有悲智相故由悲有樂由智無苦悲智和合故名共也經曰是故須菩提至三菩提心者自下第二更防其過也夫見苦而行苦者則心疲而退沒忘苦而行苦者則心輕而進昇為防退沒之行所以教發無住之心也文中有四一示無住心二示無住境三示無住障四示無住行此明無住心也夫菩提以無住為體若能忘相發心心即泯同無住所以離相發心即無住之體也無著云為顯示流轉苦對治故說應離一切想等案流轉者謂生死流轉若著相行施則於流轉中有疲乏之苦今為對治言離一切相也偈曰為不捨心起修行及堅固為忍波羅蜜習彼能學心為不捨心起者有二一不捨菩提心二不捨無相心也故言應離一切相發阿耨菩提心此則不捨心也修行者謂不住色聲香味觸而修行也堅固者若離於相修行堅固也論釋發心修行何所為為忍波羅蜜習彼能學心案忍波羅蜜者如來忍度也能學心者初地心也今為求如來忍度發心修行求初地能學之心也又忍波羅蜜者初地心也能學心者地前心也故習地前無住心也故曰習彼能學心故論曰入初地羼提波羅蜜此名不住心案不住者不住法非法也故無著云於非法及法無我中皆不住故經曰不應住色生心至應生無所住心者此示無住境也不住色生心令離報恩障不住聲香味觸法生心令離果報障應生無所住也令離相疑障也真諦云此中應具離三障一己身二報恩三果報己身者若著己身即起二見謂常見斷見由常故不求未來由斷故不見未來故障修行也餘二可見經曰若心有住則為非住者此示無住障也若心有住住前二境則為非住不住菩提若有此心便成障也真諦云若心有住者住三執也三執者一常見二斷見三有無見為離常見故不令住法為離斷見故不令住非法為離有無見故即令住中道前一破凡夫執分別性為有次一破凡夫執依他性為無後一破二乘執真實性亦有亦無若不離此三執即不與菩提相應故言非住也經曰是故佛說至布施者此示無住行夫昇高者必自述涉深者必自淺是故欲入無住之心位者應修無住之行也無住心位初地已上無住行位道種已還故攝論云願樂位六波羅蜜雖是世間法能引出世心真諦云無住心者即真心若與忍辱相應位在三地若與施相應位在初地若與戒相應位在二地四地已上精進禪定智慧方便願力智隨義應知為不捨此真心故離一切相發心修行也通論地上束為四僧俱修六度一無羞僧謂破戒人二啞羊僧謂凡夫持戒三有羞僧謂二乘人四第一義僧謂真菩薩初三地修世間行相同凡夫不堪斷決譬之啞羊次四地修出世行相同二乘不復作惡譬之有羞後三地修出出世行是菩薩自位不離雜道故稱第一義一切淨土中有凡夫二乘者悉須作此判之若就實為論則淨土中無復凡夫二乘故往生論曰女人及根缺二乘種不生也寄相則有故觀經明三輩九品則凡夫二乘亦往生也波頗云應佛淨土有凡夫二乘報佛淨土則無真諦云凡夫二乘於穢土中見阿彌陀佛諸菩薩於淨土中見阿彌陀佛案此二說報土則一向純淨應土則有染有淨經曰須菩提菩薩至應如是布施者自下約無住斷疑兩重一約斷疑二約自行斷外化者疑曰若其無住為誰修行若見眾生可為應名住著眾生今明約俗可言有為約真即無所為故偈曰修行為眾生如是因當識眾生及彼事遠離亦應知上半明俗下半明真文有兩重一約俗二約真此約俗也為利益一切眾生應如是布施者明約俗有眾生可言有為故言為利益一切眾生應如是布施何以故由約俗諦陰界入等有故言利益者三檀分別即登眾生捨三種苦得三種樂由資生檀故令捨貧窮苦得巨富樂由無畏檀故令捨怖畏苦得安穩樂由法檀故令捨生死苦得涅槃樂菩薩所以能三檀利益眾生者六真七似故能利益眾生六真者謂以六度利益眾生也以施令成善器以戒令其禁守以忍耐與違惡以進助其順善以定化令入法以智斷其疑網如偈說令器及禁耐惡與助善入法亦斷疑六行饒益事七似者一似母二似父三似善友四似同侶五似健奴五六似闍梨七似和上此七各有五業合三十五種饒益如法華讚述中說由菩薩能具六真七似能利益眾生故言為利益一切眾生應如是布施也經曰如來說一切諸相至則非眾生此約真也意明約真得言無住何者諸相是眾生之體眾生即眾生之名諸相非相體空而非實眾生非生名空而是假名體空矣何所住哉故偈曰假名及陰事如來離彼相諸佛無彼二以見實法故案初二句約真無住後兩句證無住意無彼二者無名及體也餘可見無著云由不無眾生故眾生相違時生疲乏故顯示人無我法無我等案此即約真無住也真諦云假名者有二一通名謂六道名二別名謂父母所立名此二名若離六根六識名則不可得故名是假若離名色根識亦不可得若離四大色亦不可得不可即得是境無境無故識無識無故眾生名體並皆無也名色無者分別無也識無者依他無也二既空矣何所度哉故言約真即無所為也經曰須菩提如來是真語者至不異語者者前約外化明無住此約自所明無住疑曰道若無住不應與果為因若住果者何得復名無住今明道雖不住而能為因此乃證真者云所通非理外者云能達但可依我語以取信憑聖教修行耳文有二重一勸信二防過此勸信也五語為顯四意真語說真智如語說真如實語說四諦之理不誑語記三世之事不異一語總定前四迴不可迴也故偈曰果雖不住道而道能為因以諸佛實語彼智有四種然初兩句明因果俱無住果由離相故不住因中因由離相故不住於果雖各不住而因果相承此則無住之中住也問無住之住豈非住耶答約俗則有因果得論有住非住約真明無因果不得論有住不住也故無著云俗諦故有因果及菩提次兩句總標五語偈曰實智及小乘說摩訶衍法及一切受記以不虛說故實智者謂真語也小乘者實語也摩訶衍者如語也一切受記者不誑語也以不虛說者不異語也無著云真語者為顯世諦相故實語者為顯世諦修行有煩惱及清淨故如語者為第一義諦相故不異語者為第一義修行有煩惱及清淨故案前二語明說俗為實後二語明說真不虛真諦云真語謂如來自誓自誓有二一明如來所轉法輪一切世間波羅門天魔等無能翻我所說二明如來立十號名一切世間波羅門天魔等無能破壞此名由說真故名真語也實語者約小乘說四諦三解脫門一切諸法無自性空空故無相無相故無願此但約人空說也雖有三名總同一體此說實故名實語也如語者約大乘說三性三無性即法空真如謂三解脫門此等三門能離三障故佛性論云知分別性通達空解脫門能除肉煩惱知依他性通達無願解脫門能除皮煩惱知真實性通達無相解脫門能除心煩惱初解脫障次禪定障後一切智障離此三障悟於如如說如如故名如語也不誑語者記三世事必無錯謬不同餘人有著不著此四語皆從境得名也經曰須菩提如來所得法此法無實無虛者防過也前既舉言以勸信或畏守言而失道為防彼故今對治之此法者即目如來言教之法此法是佛法辨之所通是佛辭辨之所說與佛相應故是如來所得法夫道處無言守言則失道所以此法無實然言能示道離言不見道所以此法無虛言能示道故指月之譬與道處無言故捨船之喻作也偈曰隨順彼實智說不實不虛如聞聲取證對治如是說上半立義下半釋義由如來言說隨順實智故不虛證理無言故不實如聞聲取證對治如是說者謂聽法之時離於二取為破執言是道非道故言對治如是說也故無著云如來正覺法及說於中無實無妄無實者如言說性非有故案言說體虛自性空也無妄者不如言說自性有故案言說雖空所顯之理自性有也真諦云非實非虛者凡有三意一了不了二至不至三顯實事初意者依了文取理即非虛依不了文取理則非實次意者尋言能至道則非虛道處離言故則非實後意者言非實者實是非實言非虛者實是非虛虛實既實即顯□□實語也然如來說法有實有虛由四意四依□□□□嚴論說一平等意如說昔毘婆尸佛□□□□□如是等案約法身因果平等作如是說二別義意如說一切諸法無自性無生等案前為二乘說人無我今為菩薩說法無我然前說人無我者意在別義法無我也三別時意如說若人願見阿彌陀佛皆得往生此由別時得生故如是等四別欲意彼人有如是善根如來或讚或□□彼少□□是故如是等然此四□意者事或實虛同以□□□意故名意也立□□者為破八障平等意者破輕佛障有人云為之□□爾生滅生即有滅佛與我同遂生輕慢為破此□□平等意過去毘婆尸佛即是我身豈同汝生滅也立別義意者破輕法障有人云乃至嬰兒亦能見色聞聲解人意義法有何難破此障故說三無性法入地方悟也立別時意破懈怠障有人聞長時起行方生淨土聞此即生懈怠為破此障故言□□□生不退也立別欲意破後五障一破少欲障□□已不持戒故須毀施讚戒也二破貪行障謂貪□□境讚淨土也三破慢行障謂執自土為膝故須□□妙淨土也四破悔行障謂推山壓佛不見臭□□生惱故須說於佛起不饒益事得生善道文□□佛事此中應廣說五為破不定障有執二乘不定作佛為破此障須說受記及一乘也於此五中皆先□讚後毀故言樂欲意也四依者莊嚴論名四節一令□節教諸聲聞入於法義令不怖色等有故案令悟人無我也二相節於分別等三性無體無起自性清淨說一切法故案令菩薩悟法無我也三對治節依斷諸過對治障故案通為前二人也為小乘說□門令離四例為大乘說如如令離八例四祕密節依□深語迴語方得義故案為破外道□□□□□□不堅堅固解善住於顛倒□為□□□□□□□□不堅者本主煩惱今乃目□□□□□□□□□能於不堅中堅固即不出□□□□□□□□□□謂解也顛倒者謂常樂□□□□□□□□□□□即成聖者良以善住之名通□□□□□□□□□□若執例則名凡解例則成聖□□□□□□□□□□煩惱所惱者煩惱之名目人法□□□□□□□□□□□惱所惱故不出生死菩薩為□□□□□□□□□□相名為受用受用法樂故故真諦云□□□□□□□□□實有不達是真無由執著虛妄□□□□□□□□□□見故心有住著以住著故不能得無□□□□□□□□□□遍不遍也而言闇者有三一闇二□□□□□□□□□□闇日光能破大闇者二世□□□□□□□□□□□□謂生盲人曾有目者屬大□□□□□□□□□□□□皮肉心皮惑世間道能暫□故但如闇□□□□□滅故如大闇心惑准菩薩登地方能除□□□□□□闇也若菩薩心有住時則墮十想不能證十七空□盲闇也十想十七空如中邊論說經曰須菩提當來之世至受持讀誦者從上初恒已來大意主明經□自此訖於後問義旨為顯修行修行兩重一□修二美業勸修四重一教因二示果三舉劣四顯勝此教因也能於此經修行處也受持讀誦修行事也修行有二種一文二義文有三種一受二持三讀誦義亦有三一從他聽聞二內自思惟三如說修行由此義故復成二德一為說者能利他故二為行者能自利故由自利利他能顯法有二種人有三種法二者一顯能詮謂十二部經即是文字二顯所詮謂道及果即修行義人三者一能持二能說三能行能行者自利成熟一自善根故能說者利他成熟他善根故能持者利自他由自憶持為他說故然約文及義合有十種正行一書寫二供養三傳流四諦五自讀六憶持七自誦八廣說九思惟十