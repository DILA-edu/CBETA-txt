聞如是一時佛說七女觀經昔冥緣王有七女覺世非常不著繒綵衣服不著指鐶臂釧不捉香油塗身歲三長齋月六齋姊妹相將詣父王殿前稽首白王女等前身積罪無福今值女身處其深宮眼無所見求王放女出城遊觀王告女言我作天下之文萬基之主有苑園浴地華臺樓觀亦可觀之何用出城觀乎女對王曰雖有苑園浴池華臺樓觀可悅樂耳非女遊觀之處王即聽之出城東門到其塚間見一死屍膖脹爛臭狐狼踐蹹形骸異處姊妹相將遶屍三匝涕零號泣我等女身會當如是姊妹七人各說一偈言第一女說偈言□□重其身如似好寶珠企視鵝容步姿則欲入居□死棄塚間禽獸競共疽一切皆如是何用於世殊第二女說偈言譬如一身居人去宅無光身死如神誓乃知此非常今覩死尸觀忽然遇犲狼一切皆如是安得有久長第三女說偈言譬如馬駕車車破而馬去四大解散時魂神依何住初集四大時來從何所處乃知此非常唯福可恃怙第四女說偈言譬如好城墎眾人樂安居所求未厭足何其忽空虛人命如草木春長冬以枯唯有修福德智慧隨身軀第五女說偈言人之不修福譬如乘船渡四大乖離時如船捨岸去地定風不動火微水還故身非神常宅安得久長處第六女說偈言如人好莊嚴形著諸繒綵自縱取時榮故使欲人待侹然不動搖其神安所在觀世塚間屍將來宜應改第七女說偈言如雀在瓶中羅縠覆其口縠穿雀飛去神明隨所受四大和合時如雀瓶中有唯有修善福智慧隨身首第四忉利天王從天來下到諸女前問女言汝等何所求欲使汝得之諸女良久不答復問女言汝等何所求欲使汝得之一女言乞願無根無鬚無枝無葉於其中生是則為樂一女復願常無五欲常處寂靜耳飡法音目覩聖教是則為樂一女復願幽幽冥冥猶如虛空登願玄覺常覩聖容是則為樂天帝語諸女言止止汝之所願無想吾不能得日月中王使汝得之於是七女皆得道果