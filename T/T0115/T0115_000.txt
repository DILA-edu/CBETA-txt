聞如是一時佛在舍衛國行在祇樹給孤獨園多比丘僧俱佛告諸比丘馬有弊惡態八何等八一態者解󰊊韁時便掣車欲走二態者駕車跳𨄈欲嚙人三態者便舉前兩脚掣車走四態者便蹹車軨五態者便人立持軛摩挱車却行六態者便傍行邪走七態者便掣車馳走得濁泥抵止住不復行八態者懸󰪐餧之熟視不肯食其主牽去欲駕之遽唅噏噬欲食不能得食佛言人亦有弊惡態八何等為八一態者聞說經便走不欲聽如馬解󰊊韁掣車走時二態者聞說經意不解不知語所趣向便瞋跳𨄈不欲聞如馬駕車時跳𨄈欲嚙人時三態者聞說經便逆不受如馬舉前兩脚掣車走時四態者聞說經便罵如馬蹹車軨時五態者聞說經便起去如馬人立持軛摩挱車却行時六態者聞說經不肯聽䫌頭邪視耳語如馬傍行邪走時七態者聞說經便欲窮難問之不能相應答便死抵妄語如馬得濁泥便止不復行時八態者聞說經不肯聽反念婬泆多求不欲聽受死入惡道時乃遽欲學問行道亦不能復得行道如馬懸󰪐餧之熟視不肯食其主牽去欲駕之乃遽唅噏噬亦不得食佛言我說馬八態惡人亦有八惡態如是諸比丘聞經歡喜作禮而去