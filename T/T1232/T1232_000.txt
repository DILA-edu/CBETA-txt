歸命金剛手諸佛所依者具普賢眾行住是本有身無始無終寂妙用施諸願摩王順三毒改劫故調柔拯救諸有情從凡入佛地現世皆成就今演念誦義次若有比丘比丘尼優婆塞優婆夷樂修步擲明王心真言者當如法治地建立道場修先行門面東而坐所須供養飲食香華隨力當陳務令清潔入道場已遍禮諸佛一心歸依願登正覺然後結跏趺坐或復半跏以香泥塗手備諸印契次明三部及護身知諸教儀此略不抄次乃端身正坐息諸緣慮當觀己身皆由先世之因成此四大五蘊於一一求實不得無常敗壞速起速滅即色即空如是了了決定信解已其能觀之不可泯滅成真實智廓周法界量等虛空以大悲故從真起用乃想己身形如本尊威儀亦等不一不異復結前三昧金剛杵契以印於心誦心真言曰唵纈哩儒𡄦由此契及真言加持行者心如本尊及舉契印頭誦真言唵部𡄦由此契及真言加持故猶同本尊亦以契印額右肩左肩及心喉皆誦被甲冑真言唵儒𡄦由此契及真言加持故即成被金剛甲冑無能嬈害由如前觀行及誦真言加持故行者之身與本尊無異諸佛受記龍天歸仰決定成無上正等菩提金剛橛契契相以右無名指入左無名指小指間中指入左中指頭指間左亦如之餘指並頭相拄想成火焰金剛杵形以大指著地卓而掣之掣一誦至三而止隨意大小標心即成金剛堅固地界真言曰唵枳里枳里嚩日羅嚩日里部羅滿馱滿馱𤙖泮吒由此結契及真言加持故下至金剛際悉如金剛座天魔及諸障者不為惱害次方隅金剛牆界契相准前地界開二大指竪之側如牆形右遶身三轉標心大小即成金剛堅固之城諸佛菩薩尚不違越何況諸餘難調伏者悉不能近真言曰唵沙羅沙羅嚩日囉鉢囉迦邏吽泮吒行者次當想於壇中有八葉蓮華上有師子之座座上有七寶樓閣垂諸瓔珞繒綵幡蓋寶柱行列垂妙天衣周布香雲普雨雜花奏諸音樂寶瓶閼伽天妙飲食摩尼為燈作是觀已結大虛空藏契契相合掌當心蹙二頭指如寶形并舒二大指押頭指根二中指右押左外相交互著手皆契成誦真言曰唵伽伽那三婆嚩嚩日囉斛由結此契及誦真言加持故所想供養等物真實無異聖眾受用寶車輅契契相二手內相叉仰掌頭指橫相拄以二大指各捻頭指根下想成七寶車輅金剛賀御乘空而去至於本尊之宮誦真言三遍真言曰唵都嚕都嚕吽由結此印及真言加持故七寶車輅至尊宮殿想大聖本尊及諸眷屬昇輅車請車輅契契相準前契互以大指向身撥中指誦真言三遍真言曰那莫悉底哩野地尾迦南薩嚩怛他蘖多南唵嚩日唧擬那野迦囉沙野曀呬裔呬薄伽晚馺嚩訶由結此契誦真言加持故聖眾從本宮來赴於道場依空而住本尊三昧耶降道場契契相二手內相叉作拳右大指入掌左大指向身招之真言曰唵嚩日囉地哩迦曀呬裔呬薄伽梵嚩日囉地哩迦由此真言契加持故本尊不違本誓集於道場步擲契契相先正立舉右足向左斷空逐日右轉使頓地又移左足就右如初立乃舉左足向右斷空因向左頓地屈膝乃舉左手頭指已下成拳以大指押頭指側想執三股杵極力展臂向左擬勢右手大指入掌以中名指握之頭指及小指皆舒之極力垂臂手背向外死出現嗔目左顧想餘臂悉如本尊執持亦菩薩等每想器拭之手皆誦器拭真言曰唵虐又想舉身三威焰由如劫燒徹至十方一切世界廣作佛事照觸言悟一切如來初成道者願速轉法輪度眾生者破其小器臨涅槃者勸請久住次當勸發菩薩之眾願皆速證無上菩提於其中間慎無退屈復當啟發二乘之人除其小兒令具大乘甚深空慧凡夫之界威光所及樊藏識中雜染種子永離三途具普賢行傍生餓鬼盡此一形不復更受亦想樊諸地獄壞滅無餘罪人解脫發菩提心諸惡魔等遇者摧伏辟除退散如是量久利益既畢想收威焰集於身中然後出定次復如如初依法而坐上方金剛網契契相準前牆契二大指捻頭指下節誦真言三迊頭上右轉三二迊真言曰唵尾塞普羅娜𡀩乞叉嚩日囉半惹囉𤙖泮吒由此網契真言加持故當成金剛堅固之網火院密縫旋契契相左手掩右手背竪二大指誦真言三遍右繞身三匝想金剛牆外火焰圍繞真言曰唵阿娑莽擬儞𤙖泮吒次捧閼伽器近額想浴聖眾之足普供養契契相二手合掌右押左交指初分即成誦真言三遍諦想無量無邊塗香雲海末香雲海燒香雲海花鬘雲海燈明雲海飲食雲海衣服雲海及一切供養等物皆成清淨廣多供養普供養真言曰那莫薩嚩怛他蘖帝彌逾尾濕嚩暮契藐薩嚩他欠鄔娜伽帝娑頗羅系󱁚誐誐曩劍馺嚩訶本尊心真言曰唵纈𡄦尾𡄦部𡄦素𡄦儒𡄦虐次復思惟己身與本尊無異持金剛子珠誦次前心真言正念誦時觀本尊形像或觀真言所有文字或觀本尊心上有真言字或寂靜心相應念誦不急不緩亦不太小課限畢己心欲除息際仍須良久住本尊觀復獻閼伽亦結普供養運心供養誦本真言次結火院密縫契頭上左轉一匝即成解界次結降道場契向外撥之想聖眾歸宮次結護身契準前印五處各誦本真言次誦大輪金剛真言二十一遍真言由誦此真言故所有違犯軌則之愆悉滅無餘功不虛棄其息災增益降伏三事法廣如蘇悉地經中所陳任作成就當知福祐畫像法用應肘量𦁛如儀清淨圖畫本尊遍身青色右顧舒右足屈左膝右上手垂下屈大指入掌中名指握之舒餘二指手背向外次手持桃垂下次下舒掌向下掌中有火焰次手鐵斧次玉環次竪擬指指上有輪次拳大指押頭指側次羂索次舒五指甲長而利仰掌末手持弓右近上手三股杵舒臂向上次劍次握圓石次短柄槌槌如重輪次兩隻箭次杖次獨股杵次舒掌掌仰頭指大指相捻勢次寶棒棒上麁近把處漸細末舒掌向下掌有焰鬘皆散竪亦色以龍為冠鬘瓔珞手足釧及要縚等頻眉猛視利牙出現赤色方裙赤色傘蓋魔王波旬俯伏在地而四臂通身青色迴面向上求哀請命舒右手五指側近額作歸命勢左手拈地下二手有一龍自肘後縛之髮赤色而散如有大恐怖之狀頭近大聖右足本尊左右有一金剛童子並通身赤色形體光碩右傍者右手持桃左執劍向下斫魔王勢髮向後垂而作赤色左傍者左挽弓射魔王頭勢髮髻似赤紗色之右字却是左左字却是右為隱