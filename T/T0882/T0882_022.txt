爾時聖虛空藏菩薩摩訶薩從自部出生已所有一切如來等一切勝願皆悉圓滿說此一切義成就大曼拏羅頌曰我今次第當演說大曼拏羅勝無上其相猶如金剛界此名一切義成就壇相四方與四門及四樓閣而莊嚴四線抨量依法儀珠瓔繒綵廣嚴飾其曼拏羅諸隅分及諸門戶相合處鈿金剛寶於其間外曼拏羅抨如次於壇中位依法作金剛妙寶所成宮八柱殊勝如本儀隨教抨量而布設五曼拏羅妙嚴麗種種寶光熾盛照周匝自印而圍繞彼中依法安佛像此等大明曰唵沒馱囉怛那吽唵嚩日囉摩尼吽唵嚩日囉囉怛曩酤囉吽唵嚩日囉囉怛那鉢訥摩吽唵嚩日囉囉怛那嚩哩沙吽金剛步出東漸布成一切願曼拏羅彼中應畫金剛藏寶施願相當如教彼尊周匝諸分位畫諸寶印悉周遍及畫大士依本儀隨教所說如次第此等大明曰唵薩哩嚩㗚他悉提鉢囉捺吽唵嚩日囉摩尼唧恨那哥舍誐哩婆婆誐鑁悉𠆙悉𠆙吽唵囉怛曩酤舍葛哩沙野薩哩嚩㗚湯阿那野尸竭囕薩哩嚩怛他誐多薩爹摩耨三摩囉吽唵摩尼囉誐嚩尸酤嚕薩哩嚩㗚湯阿那野阿哥舍誐哩婆吽唵囉怛那目瑟致吽以金剛步而漸進南布寶鬘曼拏羅彼中依法當正畫執持最上寶鬘尊是尊周匝諸分位如教所說依次第畫諸大士悉莊嚴各各執寶為標幟此等大明曰唵囉怛那沒哩瑟致怛囉唵薩哩嚩怛他誐多毗尸哥囉怛那摩羅吽唵摩尼蘇哩野吽唵進多摩尼特嚩惹薩哩嚩舍波哩布囉葛阿哥舍誐哩婆吽唵囉怛那吒賀娑喝娑喝娑吽以金剛步而漸布妙寶蓮華曼拏羅彼中依法應遍畫執持妙寶蓮華尊是尊周匝諸分位畫諸大士悉莊嚴執寶標幟隨本儀如其所說依次第此等大明曰唵囉怛那鉢訥摩吽唵爹誐三摩提倪也那誐哩婆吽唵囉怛那酤舍屹囉吽唵摩尼作訖囉鉢囉嚩㗚多野吽唵囉怛那婆沙吽以金剛步而漸進北布寶雨曼拏羅彼中依法畫本尊當作雨諸寶雨相是尊周匝諸分位畫諸大士如本儀諸寶標幟各執持及彼手印如次第此等大明曰唵囉怛那沒哩瑟致鉢囉嚩哩沙野薩哩嚩㗚他三鉢努婆誐鑁摩尼喝娑多吽唵摩尼布惹三摩野吽唵摩尼滿馱葛嚩左吽唵摩尼能瑟吒囉葛囉羅摩賀藥叉喝囉喝囉薩哩嚩㗚湯毘沙鉢野吽唵摩尼囉怛那滿馱三摩野吽以金剛步而漸進布曼拏羅諸隅分畫寶嬉戲等四尊如教所說依次第此等大明曰唵囉怛那囉底呼唵囉怛那摩梨吽唵囉怛那詣帝吽唵囉怛那涅哩帝吽以金剛步而漸進布外曼拏羅最勝於外曼拏羅四隅畫香供養等四尊此等大明曰唵度波羅怛泥唵補瑟波摩尼唵囉怛那路計唵摩尼巘提所有曼拏羅四門護門賢聖依法畫彼彼賢聖一門中鉤索鎖鈴大明曰唵薩哩嚩囉怛那葛哩沙阿哩野嚕拏摩賀薩埵婆誐晚多摩哥舍誐哩婆祖捺野葛哩沙野尸竭囕呼𠺁唵薩哩嚩囉怛那鉢囉吠舍三摩野鉢囉吠舍野薩哩嚩三摩煬摩賀摩尼囉惹酤羅囉怛那播舍吽唵摩尼滿馱吽鑁唵摩尼囉怛那吠舍惡此大曼拏羅中所有本部寶阿闍梨如教所說入曼拏羅依廣儀軌先為己身作擁護已然後當取寶加持瓶水與寶部弟子授於灌頂令彼弟子結金剛寶三昧印授是大明曰唵嚩日囉摩尼三摩野鑁次當隨取一色繒帛與弟子覆面勿令觀視當引弟子入曼拏羅授是大明曰唵吽鉢囉尾舍摩尼囉惹酤羅入已謂弟子言汝不應以此祕密法輒為人說無令汝當墮大地獄乃至於一切生中受貧窮苦不得解脫作是言已顯示三昧復為彼說大乘現證三昧法門然後寶阿闍梨發金剛語向空問言何處當有廣大伏藏云何能得時彼具德虛空藏菩薩摩訶薩悉為指說作是語時乃與弟子除去面帛普令觀視大曼拏羅次復為說一切如來灌頂三昧乃至最後世尊如來來現其前行人即當隨力供養然後一切所作事業皆得成就次當教授智印頌曰所有金剛藏大印妙等引心依法結若處伏藏欲掘時隨處即當見伏藏若結最勝三昧印隨於有彼伏藏處是印相合逼附時自然踊起彼伏藏金剛藏尊三摩地妙等引心當觀想隨意知有伏藏處是處即當伏藏住若結羯磨所成印住金剛藏三摩地是印普遍警悟時隨處即當見伏藏此等大明曰唵摩賀摩尼囉怛那尾舍吽唵摩尼囉怛那閉拏野捺哩舍野吽唵羅怛那三摩提沒嚕呬唵囉怛那吠舍捺哩舍野大印依法而相合是印於身作纏繞隨彼所有寶藏處當知自三昧所現若結最勝三昧印當作警悟明開示隨彼所有伏藏處大寶莊嚴悉皆得若結三摩地印契隨警悟已智自說由說某處有伏藏大寶莊嚴悉皆得若結羯磨大印契由作警悟三昧法二手互相作縛時隨處伏藏當出現此等大明曰唵摩賀囉怛那哥野捺哩舍野囉怛曩唵阿哥舍誐哩婆摩尼囉怛那塞普吒塞普吒野怛囉儞提唵摩尼囉怛那倪也那莎野沒嚕呬唵布那三摩野滿馱捺哩舍野莎依法若結於大印隨起疑心獲亦然由智如心了知時是處伏藏自然有隨起疑心於某處即結勝三昧印縛後當解此印縛時隨處即有伏藏現三摩地印依法結隨起疑處決定得由智出生了知時隨處常有伏藏寶疑處若有伏藏生是處當結羯磨印如教所說結印時伏藏分明即出現此等大明曰唵儞提倪也那尾舍唵囉怛那三摩野捫左儞提滿唐唵達哩摩囉怛那沒嚕呬儞馱曩唵薩哩嚩葛哩摩尼塞怖吒野捺哩舍野儞馱那滿度得叱波本部大印當相合隨行尋求諸伏藏若處依法警悟時是處即有伏藏現結彼勝三昧印契隨行尋求諸伏藏若處印契堅固時是處即有伏藏現結彼三摩地印契隨行尋求諸伏藏若處智所出生時是處即有伏藏現結彼羯磨所成印隨行尋求諸伏藏若處羯磨印動搖是處即有伏藏現此等大明曰唵摩賀摩尼囉怛那波哩叉尾舍唵囉怛那三摩野禰哩棖捺哩舍野唵囉怛那波哩叉倪也那尾舍唵摩尼葛哩摩勃囉摩野次當教授祕密印智蓮華金剛杵相合隨行尋求諸伏藏依法觀想大印時普遍警悟得伏藏結彼勝三昧印契善愛者愛亦復然若處印契堅固成是處即有伏藏現蓮華金剛杵相合隨行尋求諸伏藏依法觀想智印時伏藏隨時當轉現依法結彼羯磨印蓮華金剛杵相合若處彼印煥明時隨處即有伏藏現此等大明曰唵摩賀摩尼三踰誐尾舍唵三摩野三踰誐禰哩厨彌婆嚩唵儞提倪也那尾舍尾舍三踰誐唵薩哩嚩葛哩摩塞怖吒三踰誐然後教授大寶部中一切印智法所謂先說彼大印智法妙月曼拏羅中間如所畫相順修習依法觀想大印時諸勝義利皆成就次說一切大印所有功用結佛印故得成佛金剛藏印善成就勝寶鉤印能普召彼寶愛印常善愛寶歡喜印常歡喜由寶觀視攝大財寶鬘印善作灌頂寶日光印施威光寶幢印隨所欲施寶笑印能作義利法寶印常施妙法勝捨當獲最上利寶劍印作大快利寶輪印為增上主妙寶語印成就門能轉寶雨大財聚寶供養印善供養寶甲冑印堅固護寶牙印取諸寶財寶拳印作諸成就次說此大曼拏羅中三昧印智法彼金剛寶所成印能施一切印灌頂結大金剛寶印時金剛寶事皆成就二手金剛作羯磨得執金剛尊大財即此大指如金剛安心能施諸珍寶緊密頭指作寶縛得觀自在尊施財二手巧業大寶幢能施金剛羯磨寶豎二頭指復背屈結二大指如金剛此名金剛界勝寶是印得成於佛寶金剛寶印此所說即彼金剛藏尊印是印依法結中間彼即得大金剛寶二手寶金剛相合竪二中指起如牙是印依法結中間悉得自他大灌頂即此中指無名指小指緊密依法作此名觀自在心印是印能施諸財寶依彼金剛寶法用頭指大指及小指二中指等皆相合竪無名指起如牙二手堅作金剛縛屈二頭指如寶形舒大指面如本儀安心能施諸成就二手金剛縛相合合二中指如寶形此印名為寶標幟彼能施大摩尼寶即此復作鉤法用屈二頭指而相合此印鉤召一切財摩尼寶鉤亦如是即此復作勇力勢右頭指執左頭指如箭召射依本儀鉤召世間敬愛事即此復作善哉相頭指大指各相合不改大指相合時並諸指頭亦如是又二大指內縛中復以二頭指如眼此印名為寶觀視觀已能集諸財利即此大指面相合成印當心而安置此名諸義成就鬘是印能施自灌頂二手寶光相安心是印能施大威光竪無名指頂間安此名廣大勝幢印即此復作大笑相依法嬉戲而旋轉此印名為大寶笑笑相能攝諸財利諸指頭如寶蓮相三摩地法攝諸財即此頭指內縛中此印能施大財聚齊二大指而向下立二頭指如寶形此寶劍印攝諸財勇伏世間大快利結金剛縛最上輪齊二大指入縛中二頭指復如寶形此名轉輪廣施印即此諸指面相合是印齊平而竪立彼相合故語印成依自教攝諸財利大金剛寶印當結是印能雨諸寶雨諸指依法磔散時四方普雨諸財寶大金剛寶印當結頂間應作旋舞相如教所說供養時以諸珍寶普供養結一切義成就印依法頸處而相合此說名為寶縛印是即甲冑而善護即此一切成就印作吞噉相口處安此說寶牙如本儀作怖畏攝諸財利二手堅作金剛拳屈二頭指依法用執二大指復如門此寶拳印施成就諸勝三昧供養印悉依金剛界印法如其所說寶法儀此勝三昧印分別二中指如寶形相此當如彼善分別所有一鉤等法儀一切羯磨皆成就復次宣說此大寶部諸法印智所謂怛囉屹囉底哩紇哩室哩翳囉郝提提訖哩嚩哩茶藥惡今此部中當作寶拳以成一切羯磨印契