復次今說一切如來金剛三昧印智法門頌曰先作堅固金剛掌謂以十指互相交即此所說金剛掌不改便結金剛縛所有一切三昧印皆從金剛縛所生我今宣說成結儀彼金剛結為最上薩埵金剛堅固作竪二中指如牙相二中指間復微屈此名阿閦佛勝印大指中指如寶形復屈中指如蓮相即以此印屈頭指三佛之印應如次我今次第當演說中方最勝如來部所有三昧邪勝印成結事業皆成就先以二手如月相離二中指如金剛餘諸指面皆不著此名薩埵金剛印頭指如鉤頭指交復作善哉彈指相金剛薩埵此四印能成一切諸印眾寶金剛印竪大指復以頭指面相合不改前印以中指無名小指皆展舒竪無名指如幢相復以二小指相合即以此印作旋轉而復安置於笑處復次展舒二大指彼二頭指而微屈即此中指面相合是為金剛利劍印即此竪二無名指及二小指交如輪復次解彼大指縛然後展舒從口起小指大指面相合集會羯磨金剛印即以此印竪頭指復次展舒於心住屈二頭指如牙相二小指合而復解小指大指二中間屈二頭指而相附竪二大指於心中即復展舒成鬘印即以勝掌從口散然後旋舞頂上合以金剛縛而下施復金剛掌而上獻竪二大指而相附然後展舒如塗勢由一頭指先微屈復二大指而結縛大指頭指二如鎖然後金剛勝拳合次當說彼印成就金剛成就為最上先以自印安於心是為薩埵金剛定我今次說彼事業金剛事業為最上金剛界等諸勝印普遍集會諸如來曼拏羅中阿闍梨剎那加持於弟子由結薩埵金剛印得如執金剛無異由結金剛鉤妙印即能普召一切佛妙愛金剛相應故尚能隨愛等覺者由結金剛善哉印即得諸佛施歡喜以金剛喜妙相應諸佛咸讚善哉語由結寶金剛印故即獲諸佛妙灌頂以結金剛日妙印得與佛光等無異由成金剛幢印故即能圓滿一切願金剛大笑法相應得與諸佛同喜笑遍持金剛法相應即得金剛法無異金剛利劍遍持故即能斷除諸煩惱堅結金剛輪印故諸曼拏羅為主宰金剛結印相應故成就最上金剛語羯磨金剛印和合得同金剛羯磨事堅結金剛甲冑印即獲金剛所成身由結金剛牙勝印能破一切魔惡者堅結金剛拳印故能令一切印順伏由金剛戲得妙樂金剛鬘得勝莊嚴金剛歌得語威肅金剛舞得諸供養金剛香得大悅澤金剛華得妙端嚴世清淨由金剛燈金剛塗香獲妙香金剛鉤能普鉤召以金剛索能引入由金剛鎖能善縛金剛鈴故遍警悟復次宣說一切法印金剛智攝一切佛能作堅固金剛界我今次第當演說彼諸法印如儀軌誦三昧邪薩怛鑁得為一切印主宰若誦阿那野薩嚩即能普召於諸佛阿呼蘇佉若稱誦能令諸佛生妙愛娑度娑度稱念時悉得善哉咸歡喜若誦蘇摩賀怛鑁諸佛即為授灌頂嚕布儞廋多誦時獲得勝妙法光明阿哩他鉢囉必帝稱誦即能滿諸願訶訶吽訶此笑聲得與諸佛同喜笑若誦薩哩嚩迦哩所有非法皆清淨耨佉砌那稱誦時速能斷除一切苦沒馱冒地如是誦得為曼拏羅主宰誦鉢囉帝攝沒那能與諸佛同語論若誦蘇嚩始怛鑁得一切處皆自在儞哩婆野薩怛鑁稱誦剎那離怖畏若誦設咄嚕薄叉而能吞伏諸怨敵若誦薩哩嚩悉提圓滿一切成就法若誦摩賀囉帝語能得微妙最上樂嚕波輸婆稱誦時即具莊嚴妙色相率嚕怛囉燥契野稱誦即能獲妙樂若誦薩哩嚩布惹而得最上妙供養鉢囉賀羅儞儞語隨誦能生適悅心頗羅誐摩稱誦時隨應獲得諸勝果若誦蘇帝惹屹哩而能得彼大妙光蘇巘唐儗稱誦時得妙塗香常清淨阿邪呬𠺁普鉤召阿呬吽吽能引入呬薩普吒鑁能縛健吒惡惡能警動今說如上諸法印所有清淨成就法於舌觀想彼金剛一切事業皆成就復次今說諸羯磨印成結儀則先作堅固金剛拳二羽等引而兩分由此成二金剛印然後當說結儀則左金剛指而平受右手起立以成印此印名為覺最勝由此即成佛菩提阿閦如來觸地印寶生如來施願相無量壽尊勝定儀不空成就施無畏復次如應今演說所有羯磨印次第金剛薩埵等大士金剛事業皆隨轉高舉勢擲金剛杵二手復如持鉤相然後相應如射法次善哉相住於心二手金剛灌頂相於心復示月輪形左手持箭右射勢復次旋轉向口散二手開蓮右邊住左劍安心揮斫相又復旋轉如火輪二羽金剛從口散以金剛舞旋復解次從兩頰於頂住小指甲冑頭指牙二金剛拳復相附次作金剛高舉相合掌頂禮心戰悚先作繫鬘次口散後金剛舞而旋轉次以金剛拳儀則香等供養應如次此即一切佛供養如教分別供養印復以二頭指如鉤次二小指如大鉤後復如索二如鎖又二手背相逼附復次說上成就法金剛事業平等作眾金剛成妙金剛於自心中應觀想次說羯磨印事業金剛事業具種種是中由結智拳故即能遍入諸佛智由結阿閦佛印故獲得堅固意無動以結寶生佛印故即能攝受他所作由結正法輪印故而善轉彼大法輪以無畏印得勝速能與眾生施無畏堅結金剛高舉印即得金剛薩埵樂以金剛鉤能普召剎那集會諸如來金剛箭印妙愛故金剛眷屬尚能成由彼金剛大喜印諸佛咸施善哉聲以結金剛大寶印即能從師受灌頂遍持金剛大日故得與金剛日無異由竪金剛勝妙幢即能普雨諸寶雨遍持金剛大笑故速與諸佛同喜笑金剛妙華遍持故即能善觀金剛法堅結金剛利劍印速能斷除一切苦遍持金剛輪印故即能轉彼妙法輪由彼諸佛離語言金剛念誦即成就金剛舞印供養故諸佛尚能生妙愛以結金剛甲冑印乃獲金剛真實性金剛利牙遍持故即彼金剛尚能壞以金剛拳摧一切善得諸印皆成就由金剛戲得妙樂金剛鬘故獲妙色金剛歌得妙歌音金剛舞故生善愛金剛香得大悅澤金剛華感淨莊嚴金剛燈供得妙光金剛塗香獲香體彼金剛鉤能普召而金剛索能引入由金剛鎖善縛門金剛鈴故遍警動復次今說一切印相都結儀則所謂先應結金剛縛次以諸指摧拍自心誦此心明曰嚩日囉滿馱󰳎囉吒然後乃可結一切印即能於自身語心金剛中而得自在次結金剛遍入印誦此心明曰嚩日囉吠舍惡由是心明即能遍入皆同親友和合而住然後即得密印三昧誦此大士隨念心明曰摩賀三摩邪薩都㰠由是心明於一切印悉得成就此即都結一切印儀軌復次宣說都成就儀謂彼最先應結自印以是自印觀自身薩埵誦此心明曰三摩踰㰠如是觀自身薩埵已復用此大明加持三摩邪薩埵阿提底瑟姹莎𤚥復次宣說諸成就儀若欲求彼義利成就者誦此心明曰阿哩他悉提由是心明得印成就獲大義利又若欲求神通成就者誦此心明曰哩提悉提又若欲求金剛持明成就者誦此心明曰嚩日囉尾󰍕達囉由是心明隨其所樂即得最上持明成就又若欲求最上成就者當以自印心明如理加持即得成就復次宣說一切印眾通用法儀謂即如應堅固所作乃能於自身語心金剛中得如金剛諸所作用若所用印加持緩慢或自欲解散亦應堅固所作誦此心明曰唵嚩日囉薩埵三摩邪摩耨播羅野嚩日囉薩埵堆奴波底瑟姹捺哩厨彌婆嚩蘇都沙踰彌婆嚩阿耨囉訖都彌婆嚩蘇補沙踰彌婆嚩薩哩嚩悉提孕彌鉢囉野蹉薩哩嚩葛哩摩蘇左彌唧多室哩野酤嚕吽訶訶訶訶呼婆誐鑁薩哩嚩怛他誐多嚩日囉摩彌捫左嚩日哩婆嚩摩賀三摩邪薩埵惡由是心明故設有違背如來毀謗正法造是五無間業及餘一切惡作之人於一切如來密印欲求成就者於現生中亦得金剛薩埵堅固體性隨其所樂若最上成就若金剛成就若金剛薩埵成就乃至一切如來勝上成就等一切成就皆悉獲得此即具德一切如來金剛薩埵作如是說復次宣說彼一切印都解儀則謂彼等如是彼彼所生印隨彼彼處解應誦是心明嚩日囉穆然後從自心起結金剛寶印安自灌頂處以二頭指作灌頂相分手纏頭復作繫鬘即以此印成甲冑印誦此心明曰唵嚩日囉囉怛那阿毘詵左薩哩嚩母捺囕彌捺哩池酤嚕嚩囉葛嚩際那鑁然後解此甲冑繫鬘印已次當齊掌而拍成金剛歡喜印誦此心明曰嚩日囉覩沙野呼以是印明解灌頂縛作歡喜已即得金剛堅固之體與金剛薩埵等無有異復次頌曰一稱金剛薩埵名隨其所欲得妙樂纔稱念間悉能成如金剛手之所說此即具德普賢菩薩作如是說復次頌曰金剛薩埵等大士善作一切成就事隨意持誦於此中一切教法得成就密句心印及諸明隨其所樂諸理趣依教所說及自作於一切處皆成就復次宣說四種祕密勝供養事以金剛歌而為歌詠彼彼大明曰唵嚩日囉薩埵僧屹囉賀嚩日囉囉怛那摩耨多囕嚩日囉達哩摩誐野迺嚩日囉葛哩摩葛嚕婆嚩然後若欲入曼拏羅者先於內曼拏羅中以是四明作金剛歌詠及金剛舞等以二手掌結彼祕密四供養印作供養事次於外曼拏羅作金剛香等四種供養各安本處次當啟白一切如來隨所樂欲獻香等供養已復獻上味諸飲食等一切樂具後如其儀軌引弟子入即授弟子一切如來成就金剛禁戒此是一切佛體性金剛薩埵手中住汝今應當常受持金剛薩埵堅固禁復授是大明曰唵薩哩嚩怛他誐多悉提嚩日囉三摩邪底瑟姹伊沙怛網馱囉野彌嚩日囉薩埵呬呬呬呬吽然後告弟子言汝於一切時不應以此祕密法門說示他人即為隨應授誓心明後於一切時如應入曼拏羅隨力獻諸供養啟白一切如來作用事已當結薩埵金剛印從下向上次第而解誦此心明曰唵訖哩都嚩薩哩嚩薩埵哩他悉提哩捺多野他耨誐󰍝蹉特網沒馱尾沙焰布那囉誐摩那野覩嚩日囉薩埵穆以是心明於一切曼拏羅中應如是作及以三昧邪勝印如應而解爾時世尊大毘盧遮那如來入一切如來金剛總持三昧出生金剛加持三摩地於是三摩地中從一切如來心成具德金剛手大執金剛者殊妙色相及普遍熾盛藏金剛總持三昧印諸賢聖眾為出現已所有一切世界諸佛如來金剛總持智悉成辦已乃現一切如來智印影像安立一切如來金剛界大曼拏羅法用於淨月輪中依止而住說此頌曰大哉無上菩提心而諸眾生悉歡喜為令無畏順伏故由斯示作明妃相是時世尊大毘盧遮那如來復入一切如來智印三昧金剛界加持三摩地說此最上自心明曰唵嚩日囉馱堆說哩吽嚩日哩尼爾時世尊阿閦如來即入一切如來金剛薩埵三昧智印曼拏羅加持三摩地說此最上自心明曰唵嚩日囉嚩日哩尼吽爾時世尊寶生如來即入一切如來金剛寶三昧智印曼拏囉加持三摩地說此最上自心明曰唵囉怛那嚩日哩尼吽爾時世尊無量壽如來即入一切如來金剛法三昧智印曼拏羅加持三摩地說此最上自心明曰唵達哩摩嚩日哩尼吽爾時世尊不空成就如來即入一切如來金剛羯磨三昧智印曼拏羅加持三摩地說此最上自心明曰唵葛哩摩嚩日哩尼吽爾時金剛手菩薩摩訶薩即說一切如來大總持三昧印四大明曰唵嚩日囉薩埵玉呬野三摩曳吽此明即是普賢唵玉呬野嚩日囕酤尸吽此明即是如來鉤唵玉呬野嚩日囉囉詣囉誐野吽此明即是欲樂唵玉呬野嚩日囉馱堆說哩吽此明即是大善哉是等名為金剛總持門復次四明曰唵嚩日囉玉呬野囉怛那三摩曳吽此明即是寶上唵嚩日囉玉呬野鉢囉毘吽此明即是寶光明唵嚩日囉特嚩惹屹囉玉呬曳吽此明即是勝幡瓔珞唵玉呬野賀娑嚩日哩尼吽此明即是大笑是等名為寶總持門復次四明曰唵嚩日囉達哩摩玉呬野三摩曳吽此明即是金剛雲生唵嚩日囉酤舍玉呬野吽此明即是阿陀囉尼唵嚩日囉玉呬野曼拏梨吽此明即是一切輪唵嚩日囉玉呬野惹波三摩曳吽此明即是轉大千是等名為法總持門復次四明曰唵嚩日囉玉呬野葛哩摩三摩曳吽此明即是勝成就唵嚩日嚩玉呬野葛嚩際吽此明即是一切護唵嚩日囉玉呬野能瑟吒囉馱哩尼吽此明即是伏威光唵嚩日囉玉呬野母瑟致吽此明即是總持印是等名為眾總持門爾時金剛手菩薩摩訶薩復說一切如來金剛祕密三昧印四大明曰唵玉呬野薩埵嚩日哩吽唵玉呬野囉怛那嚩日哩吽唵玉呬野達哩摩嚩日哩吽唵玉呬野葛哩摩嚩日哩吽如是金剛波羅蜜等四祕密明即彼一切如來祕密三昧大總持門三昧印攝於金剛界主宰大曼拏羅熾盛月輪中依止而住復次金剛手菩薩摩訶薩宣說一切如來祕密供養三昧四大明曰唵嚩日囉玉呬野囉底布惹三摩曳薩哩嚩布惹鉢囉嚩哩多野吽唵嚩日囉玉呬野毘試葛布惹三摩曳薩哩嚩布惹鉢囉嚩哩多野吽唵嚩日囉玉呬野詣多布惹三摩曳薩哩嚩布惹鉢囉嚩哩多野吽唵嚩日囉玉呬野涅哩多布惹三摩曳薩哩嚩布惹鉢囉嚩哩多野吽如是金剛嬉戲等四大明各各本部標幟具有光明及彼自印於金剛曼拏羅四隅而住