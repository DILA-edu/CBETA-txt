爾時世尊在舍衛國於華林園中飲食訖跏趺而坐時有彌勒菩薩等白佛言世尊我等雖聞三乘甚深妙法我有少疑欲當啟問世尊此法門外更有法不世尊告曰善哉善哉汝等何能於此而生此問我有摩訶三昧耶祕密內法依之修行能令大乘行者速得成佛吾從成佛已來未曾宣說彌勒菩薩等聞佛所說踴躍歡喜遶佛三匝却住一面右膝著地胡跪合掌瞻仰世尊目不暫捨爾時世尊入金剛定而於眉間放五色光於其光中而化五佛於青毫光中化阿閦佛於白毫光中化毘盧遮那佛於黃毫光中化寶生佛於紅毫光中化無量壽佛於綠毫光中化不空成就佛復化金剛佛眼光明菩薩金剛天眼光明菩薩金剛法眼光明菩薩金剛智眼光明菩薩金剛禪定眼光明菩薩此佛菩薩居第一院次第而坐復化八大菩薩金剛智光明眼藏菩薩金剛智光明舌藏菩薩金剛智光明鼻藏菩薩金剛智光明舌藏菩薩此四菩薩各居第二院門中而坐金剛智光明身藏菩薩金剛智光明心藏菩薩金剛智光明智藏菩薩金剛智光明慧藏菩薩此四菩薩各居第二院四隅而坐復有十二供養菩薩金剛燈光明菩薩金剛聲光明菩薩金剛香光明菩薩金剛甘露光明菩薩金剛衣光明菩薩金剛幢光明菩薩金剛舞光明菩薩金剛塗香光明菩薩此八菩薩次第而居第三院內四門左右而坐金剛散華光明菩薩金剛貫華光明菩薩金剛寶蓋光明菩薩金剛善哉光明菩薩此四菩薩次第各居第二院外四隅而坐復化四菩薩金剛光明鉤菩薩金剛光明索菩薩金剛光明鎖菩薩金剛光明鈴菩薩此四菩薩次第各居第三院內四隅而坐於其光中復化十大明王大慈金剛光明焰鬘怛迦慈明王大悲金剛光明鉢囉柅也怛迦悲明王大喜金剛光明鉢納麼怛迦喜明王大捨金剛光明尾蘖曩怛迦捨明王此四明王次第各居第三院外門中而坐金剛光明吒枳羅惹大愛明王金剛光明𩕳攞能拏大威怒明王金剛光明摩賀摩攞大力明王金剛光明阿左攞曩他無動明王此四明王次第各居第三院外四隅而坐下方金剛光明嚩日囉播哆羅降三世明王此明王居東方明王前面而坐上方金剛光明塢瑟抳灑作乞囉嚩哩帝頂輪明王此明王居西方明王前面而坐此二明王布置如是心想上下二方爾時世尊於其光中現如是神變成大曼拏羅壇現如是已彌勒菩薩等從座而起於其會中共相推問如是不可思議大神變事曾見聞不諸大菩薩等咸皆踴躍歡喜悲淚而言此大神變甚深不可思議未曾有法善哉希有彌勒菩薩等咸生歡喜共說偈曰我等踊躍無上喜今覩五色大毫光阿護素尾娑麼野弭曩光中復現眾聖賢依方坐成曼拏羅阿護訕怛沫底孕儞哩養得見希奇難思事我誓修行等遍知阿護播囉麼禰麼曩慈悲為演祕密門稽首願成無上覺阿護僧娑囉僧怛底爾時彌勒菩薩與諸大菩薩等共說偈已白佛言世尊我等已見如是大神變事慈悲哀愍為我宣說爾時世尊告彌勒菩薩等善哉善哉汝等真大丈夫有大智慧我此三昧耶祕密法門難信難解汝等所問滿吾所願彌勒菩薩等聞如是語從座而起四門而拜壇場眾共說偈曰我等從無始時來野娜拏禰末底婆塢儗所有一切不善業三麼娑多僧羯攞跛三婆哩黨迦呂商世尊大慈哀愍我怛儞舍夜弭微地嚩多聽我懺悔障消滅摩賀訖哩跛曩補囉娑迦楞一切諸佛及菩薩三母馱冒地薩怛吠八部龍王諸聖眾囉哩曳囉儞室者野怛訖哩黨矩舍朗我皆稽首歸命禮阿努謨儞也怛娜嚩勢爽咸願速登無上覺三弭野迦鉢哩曩麼野弭三冒兔三昧耶法如影像謎攞灑多麼努沫哩努世尊大慈早敷演鉢囉娑儞怛難怛娑怛訖哩補播養諸佛祕密最上法設囉喃鉢囉野弭素我黨我今三業精進行娜怛麼努嚩哩底曩儞底養大慈願演離垢法儞哩穆屈多塞葛攞葛攞鉢娜我等所求菩提果沫勢灑薩怛嚩三鉢那馱朗普令悟解此法門達囉𤚥鉢囉野弭設囉喃增長菩提離諸趣三麼薩怛鑁悉底迦囉薩嚕喯云何免離三塗苦三弭野迦儞囉娑多曼捺娜正遍知尊垂慈救母怛麼迦嚕拏薩麼囉閉多室哩講普願眾生咸出離母儞哆儞謨鉢囉尾瑟知江我誓讚佛歸依禮蘗妬悉弭設囉喃野底舍誐喃願證無生清淨身阿舍野尾播迦󰡊地野所願煩惱皆斷除薩嚩嚩哩底嚩薩曩薩母怛伽底於菩提心恒不斷塢怛播娜野弭冒馱以我功德自莊嚴嚩儞穆訖帝尾都舍南唧哆求佛菩薩菩提路薩素怛素誐底迦囉麼巘十波羅蜜願圓滿捺舍尾馱娜曩儞獲大清淨妙法身󰡊矩攞虞曩喯我等云何同於佛三母馱怛麼三麼娑黨應機演說大壇場娑嚩婆嚩󰡊馱三麼設哩妒娑弭也度曩世尊大慈憐愍我訖哩播野嚩㘕弭野沫綺朗令我斷除諸障染跡迦弭麼儞哩瑟致惹攞跛哩曩馱岡普證無上大菩提三冒地唧哆沫覩朗願示我等曼拏法尾婆弭野尾地儞底滿底哩寫多得離虛妄證菩提戌孃娑嚩婆嚩尾囉賀表示有無根本法呬覩尾庾誐怛他儞張覩精進奉持諸佛教塢賀播誐麼捺伽朗同證無為寂滅樂嚩窣覩鉢囉抳馱娜哩穆訖黨爾時彌勒菩薩等共說偈已白佛言世尊我等得見此壇作何行願修此法門世尊告曰汝等先受五瓶灌頂當為汝說祕要法門彌勒菩薩等聞是語已白佛言世尊大慈哀愍我等願受灌頂世尊告曰汝等求受灌頂吾為汝等加持五瓶四寶末五河水五香末五穀五種子五藏物五色綵五菩提葉五時華五吉祥草五色線五傘蓋生飯三分加持五瓶中方水精寶瓶白色表於佛瓶表金剛根本波羅蜜菩薩以菩薩真言加持一百八遍真言曰唵商羯哩扇底羯哩虞吒𩕳佉吒野薩嚩囉撻娑馱野娑嚩賀加持寶瓶授大灌頂獲無生滅堅固之身東方碼碯寶瓶青色表於佛瓶表金剛波羅蜜菩薩以菩薩真言加持一百八遍真言曰唵薩怛嚩嚩日哩吽加持寶瓶授大灌頂獲金剛不壞堅固之身南方摩尼寶瓶黃色表於佛瓶表寶波羅蜜菩薩以菩薩真言加持一百八遍真言曰唵囉怛曩嚩日哩怛朗加持寶瓶授大灌頂獲諸珍寶圓滿之身西方珊瑚寶瓶紅色表於佛瓶表法波羅蜜菩薩以菩薩真言加持一百八遍真言曰唵達摩嚩日哩𠶹哩以加持寶瓶授大灌頂獲自受用智慧之身北方瑠璃寶瓶綠色表於佛瓶表羯磨波羅蜜菩薩以菩薩真言加持一百八遍真言曰唵羯磨嚩日哩惡加持寶瓶授大灌頂獲五如來堅固之身五波羅蜜菩薩印契金剛波羅蜜菩薩二羽金剛嚩忍願竪如針名金剛心印寶波羅蜜菩薩不改前印相進力附忍願搯忍願上節名金剛寶印法波羅蜜菩薩二羽金剛掌如蓮華開敷進力相鉤形禪智亦如是峯各不相著名金剛法印羯磨波羅蜜菩薩二羽金剛縛忍願檀慧竪是名羯磨印金剛根本波羅蜜菩薩二羽交八度峯交指罅內忍願如寶形禪智右押左伸而附進力二掌虛於心是名本母印加持四寶末金銀銅鐵以此四寶末未入瓶時共盛一器以寶生如來寶波羅蜜菩薩真言各加持一百八遍既加持已分四寶末安五瓶內授大灌頂獲金剛身加持五河水蘗誐河琰母娜河信度河縛芻河泥連繕那河以此五河表五佛水佛水法水寶水羯磨水智水以此五水沐浴凡夫無量劫來一切障染皆得清淨獲五吉祥佛吉祥法吉祥寶吉祥羯磨吉祥智吉祥以此五水共盛一器以無量壽佛法波羅蜜菩薩真言各持一百八遍既加持已分其五水安五瓶內授大灌頂獲法王身加持五香末白栴檀香紅栴檀香牛頭香工骨摩香龍腦香以此五香變為細末共盛一器念不空如來羯磨波羅蜜菩薩真言各加持一百八遍既加持已分其五香安五瓶內表五佛香佛香法香寶香羯磨香智香以此五香授大灌頂獲得如來五分法身之香所辦事業皆得成就加持五穀稻穀青芝麻大麥菉豆以此五穀共盛一器以阿閦如來金剛波羅蜜真言各加持一百八遍既加持已安五瓶內又此五穀地水火風空所成表五佛種子佛種子法種子寶種子智種子金剛種子凡夫五種子於六道四生循環往來五佛種子授大灌頂常住不滅加持五種子白芥子紫芥子黃芥子蔓菁子蒔蘿子此五種子先以淨水各別淘澤共盛一器以十大明王真言加持一七遍爾時世尊即說十大明王真言東方焰曼怛迦大明王真言曰曩莫三滿多迦野嚩迦唧哆嚩日囉南唵佉佉佉呬佉呬訥瑟吒薩怛嚩那麼迦阿枲母舍攞播囉戍播灑賀娑哆野拶覩嚕母佉拶覩嚕部惹捨吒拶囉曩阿蘖蹉薩囉嚩訥瑟吒播囉鉢囉曩播賀哩摩賀尾覲曩佉怛迦尾訖哩哆拏曩薩囉嚩部哆婆養迦囉阿吒吒賀娑曩儞𩕳弭野伽囉拶囉麼𩕳嚩薩曩矩嚕矩嚕薩囉嚩迦囉𤚥親那親那薩囉嚩滿怛𠻴󰼱那󰼱那播囉母捺囉阿羯哩舍野阿羯哩捨野薩囉嚩部黨儞哩麼闥薩囉嚩訥瑟吒鉢囉吠舍野鉢囉吠舍野曼拏囉沫地曳吠嚩娑嚩哆怛𠰒尾哆跢迦囉野矩嚕矩嚕麼麼迦哩養娜賀娜賀鉢左鉢左麼尾囕嚩麼尾囕嚩三麼野麼努娑麼囉吽吽癹吒癹吒娑普吒野娑普吒野薩囉嚩訥瑟吒哩補董迦囉迦囉曀呬曀呬婆誐鑁緊唧囉野枲薩囉嚩部黨娑馱野娑嚩賀此大明王心坦平等饒益有情若有受持讀誦此真言者所求願滿阿閦如來化身南方鉢囉抳也怛迦大明王真言曰曩莫三滿多迦野嚩迦唧哆嚩日囉南曩謨嚩日囉句嚕馱野麼賀捺𠻴瑟吒塢怛迦吒婆野鼻囉嚩野阿枲母捨攞播舍賀娑哆野吽阿密哩哆君拏梨佉佉佉呬佉呬底瑟吒底瑟吒滿馱滿馱賀曩賀曩那賀那賀蘗哩惹蘗哩惹尾娑普吒野尾娑普吒野薩囉嚩尾勤曩尾曩野迦摩賀誐曩鉢底𠰒尾耽怛迦囉野娑嚩賀此大明王有大威力若有人等受持讀誦此真言者所作事業速得成就一切天魔不能惱亂毘盧遮那如來化身西方鉢納麼怛迦大明王真言曰曩莫三滿多迦野嚩迦唧哆嚩日囉南唵吽𡁠曩哩致吒吽吽癹吒癹吒娑嚩賀此大明王有大神力若有受持者一切惡業自然消滅凡所願求無不果遂寶生如來化身北方尾屹曩怛迦大明王真言曰唵吽吽多嚕攞尾嚕攞薩囉嚩尾舍佉哆曩入嚩里哆尾娑普陵誐吒賀娑枳薩哩薩吒吒塢播嚩日囉屈囉儞佉哆曩拶哩多沫素馱哆囉𩕳濕嚩娑麼嚕妒訖哩鉢怛馱囉𩕳馱囉鼻舍曩吒賀娑阿播囉弭哆麼囉播囉羯囉磨寫阿養弭哆部怛誐曩沒地也沒地也賀野仡哩嚩佉哆佉哆播囉滿怛𠻴親那親那悉惕孕弭尾舍阿尾舍野入嚩攞畢舍左曩塞建馱仡囉呬數鉢囉底賀妒怛婆嚩嚩日囉捺𠻴瑟吒塢緊唧囉野枲伊能訥瑟吒仡囉憾訥瑟吒薩怛岡度曩度曩儞哩麼闥儞哩麼闥謨吒謨吒滿馱滿馱沒馱達囉麼惹拏怛迦怛莽矩嚕矩嚕始伽𠻴賀野仡哩嚩野癹吒嚩日囉野癹吒嚩日囉麼怛囉野癹吒嚩日囉寧怛囉野癹吒嚩日囉捺𠻴瑟吒野癹吒嚩日囉屈囉野癹吒嚩日囉屈囉儞哩佉哆曩野癹吒播囉滿怛囉尾曩舍野癹吒怛哩路枳野婆養迦囉野癹吒薩囉嚩迦囉麼娑嚩鉢囉底賀哆野癹吒嚩日囉矩攞怛曩薩曩野癹吒吽吽癹吒癹吒娑嚩賀此大明王真言若受持者一切毒藥種種呪詛悉皆消散阿彌陀如來化身東南方吒枳囉大明王真言曰唵吒枳朅吒野薩囉嚩播野作訖囉吽癹吒癹吒怛囉吒仡囉吒娑嚩賀此大明王真言若受持者有大靈驗交報不虛此大明王內祕慈悲外現威猛恒於六道度脫眾生不空成就如來化身西南方𩕳攞能拏大明王真言曰曩謨三滿多迦野嚩迦唧哆嚩日囉南唵伊呬曳呬婆誐鑁𩕳攞嚩日囉難拏覩嚕覩嚕護𠴊護𠴊虞𠴊虞𠴊虞攞鉢野迦囉麼婆誐鑁麼庾尾儗曩部黨始伽𠻴娜賀娜賀麼囉麼囉賀囉賀囉鉢左鉢左沫吒沫吒播哆野播哆野沫吒沫吒沫吒播野薩囉嚩迦囉麼抳親那親那薄訖囉薄訖囉銘那沫寫嚕地囉末寫弭儞也嚕地囉沫惹閉野噎呬曳呬婆誐鑁薩囉嚩尾勤曩𩕳薩囉嚩尾儞野儞薩囉嚩懵攞迦囉麼𩕳薩囉嚩仡囉憾賀曩賀曩畔惹畔惹沫囉捺沫囉捺伊難銘迦哩養娑馱野吽𩕳攞嚩日囉難拏野覩嚕覩嚕尾勤曩尾曩野迦護嚕護嚕儞鉢哆贊拏野薩囉嚩設咄嚕喃薩囉嚩嚩日囉喃紇哩娜野𩕳閉多野親那親那尾儞也喃砌那迦吽尾儞也喃始瑟吒喃娑麼囉薩摩野嚩日囉馱囉嚩左南摩囉摩抳𩕳訖哩哆野吽賀曩賀曩那賀那賀覩嚕覩嚕吽癹吒癹吒訖哩擔跢野儞嚩㗚史尾捺囉跛拏迦囉野嚩日囉難膩拏娑嚩賀此大明王有大威力冤親平等一切天魔煩惱等皆悉降伏若復有人受持讀誦此真言者一切疾病自然消散若有國土災難競起建置道場預申請召此大明王凡有所求必獲應效阿閦如來化身西北方摩訶麼攞大明王真言曰唵吽癹吒癹吒搗仡囉戍攞播抳吽吽癹吒唵乳底儞哩曩娜吽唵癹吒癹吒摩賀麼攞野娑嚩賀此大明王能除根本諸煩惱等若有受持此真言者令諸眾生速得成佛天龍八部夜叉羅剎不來撓害阿閦如來化身東北方阿左攞曩他大明王真言曰唵婆野曩舍𩕳怛囉薩𩕳怛囉枲怛囉薩野勃哩矩致吠怛致尾囉致尾怛囉致濕吠帝惹致𩕳薩嚩囉他娑馱𩕳娑嚩賀此大明王能令有情發菩提心悟最上法若有受持此真言者滋勝善根乃至成佛永無退轉阿彌陀佛化身下方嚩日囉播多羅大明王真言曰唵遜婆儞遜婆儞吽仡哩恨拏仡哩恨拏吽仡哩恨拏播野吽阿曩野斛婆誐鑁嚩日囉吽癹吒娑嚩賀此大明王能除一切邪魔妖怪若有受持此真言者一切天魔不能惱亂獲大吉祥恒垂加護阿彌陀如來化身上方阿瑟抳灑作訖囉嚩哩帝大明王真言曰曩莫三滿多迦野嚩迦唧哆嚩日囉南唵戍禮儞吽娑嚩賀此大明王有大威力若有受持此真言者能令有情一切所有無有障礙阿閦如來化身爾時世尊以十大明王真言加持既加持已於五瓶內各置十粒授大灌頂獲於五方加持五藏物用一牛乳酪不得用別牛及酥糞小便共盛淨器中以毘盧遮那如來及根本波羅蜜菩薩真言亦加持一百八遍於五瓶內各置少許授大灌頂得越輪迴獲清淨身加持五色綵東青南黃色西紅北綠色中方用白色此五色綵表五佛身及以五旛以金剛手菩薩真言加持一百八遍以此五旛安五瓶中授大灌頂即獲名稱遠聞一切眾生見聞隨喜所有煩惱自然消滅加持五菩提葉無憂菩提樹尸利沙菩提樹烏曇跋羅菩提樹尼俱陀菩提樹畢鉢羅菩提樹將此五菩提樹葉以真言加持此土緣無以此方香樹葉秋樹葉夜合樹葉梧桐樹葉檉樹葉代之表世尊於菩提樹下金剛座上成等正覺以此五葉安五瓶內念地藏菩薩真言加持一百八遍與弟子灌頂想此五菩提樹下成等正覺真言曰唵薩囉嚩抳嚩囉曩尾設劍婆曳吽加持五時華此土亦無以此方妙好時華代之表五佛身西方有四時不彫華此方緣無以隨方華且應用之華表莊嚴念虛空藏菩薩真言加持一百八遍真言曰唵朅誐囉婆野吽娑嚩賀加持五吉祥草矩舍摩賀矩舍室哩矩舍世尊因地修行時常臥此三草也苾芻矩舍悉黨矩舍世尊因地修行常枕此二草也西天有五吉祥草此土緣無遂將此方五妙香草代之先以五吉祥草真言加持一百八遍方可用之真言曰唵嚩日囉摩賀矩舍鉢尾怛囉穆棄阿鼻詵左怛岡既加持已安五瓶內與弟子灌頂獲清淨身行住坐臥帶持恒沐吉祥又五吉祥草凡護魔供養先塗地壇然用五草分為一十一位先安八方草稍向東及北餘方不得次中安三位八即表四佛四波羅蜜菩薩中安三位草根向身表三寶三身餘吉祥草以水灑壇灑弟子身令入道場及灑塗香是壇中所用之物皆以五吉祥草灑之表結其淨及滅障染加持界壇五色線及繫瓶口五色綵青黃紅綠白以此五色線共於一處以中方本尊隨求真言加持一百八遍真言曰唵嚩日囉馱覩嚩日囉素怛囉半左𠸪訖囉尾馱𩕳曩吽姹加持已線表聰慧及表結界一切天魔無能得入加持五傘蓋中白東青蓋南黃西紅蓋北方綠傘蓋白傘蓋瓶灌頂滅十不善業為其白業一切煩惱種子消滅無餘青傘蓋瓶灌頂獲一切勝事悉皆圓滿黃傘蓋瓶灌頂獲一切世間出世間珍寶圓滿紅傘蓋瓶灌頂獲一切吉祥悉能悟解一切諸法綠傘蓋瓶灌頂獲一切功德具足念白傘蓋真言一百八遍真言曰唵薩嚩怛他蘖哆󰻊怛囉布惹銘伽三母捺囉娑頗囉拏三摩曳吽既加持已運心以白傘蓋覆護六道苦惱眾生令得解脫東門金剛阿闍黎南門寶金剛阿闍黎西門法金剛阿闍黎北門辦事金剛阿闍黎中方輪王阿闍黎其五瓶口各安金剛羯磨杵然再念隨方本尊及隨方波羅蜜菩薩真言各加持一百八遍其瓶並依隨方次第安置加持生飯三分凡開道場預排生飯一分道場外排一座位振鈴念東南方明王真言加持此生飯五遍表請召供養隨處邪魔妖怪加持已生飯棄於大門外與飛禽走獸而食師自想身為東南方明王真言曰唵吒枳吽𠺁又生飯一分排一座位供養隨處土地振鈴念下方第九明王真言加持五遍師自想身為下方明王真言曰阿達嚩日囉達嚕囉惹底哩路枳也仡囉努灑薩迦鉢囉仡哩瑟吒尾囉毘末󰻊迦嚕努楞迦囉尾仡囉怛次用弟子十不善業生飯一分及用弟子剪甲及垢膩置生飯中安弟子面前振鈴念南方明王真言加持五遍以稻華打五遍又用稻華時右手執杵并稻華打弟子身滅弟子身三障灌頂師自想身為南方明王真言曰鉢囉儗陽怛矩憾次燒白芥子油熏授法之者念西方明王真言加持五遍滅意三業灌頂師右手把鈴及杵以左手執芥子想弟子業如芥子以金剛火燒滅無餘師自想身為西方明王真言曰鉢納麼怛矩憾次灌頂師以左手蘸金剛水想弟子洗沐垢染之身入金剛火燒之滅口四業念東南方明王真言加持五遍師自想身為東南方明王真言曰唵吒枳朅吒野薩嚩播野作羯囉吽癹吒癹吒怛囉吒仡囉吒娑嚩賀爾時世尊既加持已告彌勒菩薩曰汝等願受灌頂先結曼拏羅大壇而受灌頂爾時世尊既結壇已即說五如來灌頂真言曰唵戌抳野多儗野曩嚩日囉娑嚩婆嚩答麼句憾東門金剛水灌頂是真法王子南門寶蓮華金剛水灌頂得聽祕密法自在無礙西門智金剛水灌頂獲得三業清淨圓滿北門羯囉磨金剛五甘露水灌頂得越輪迴戒法圓滿堪為佛使受四門灌頂已彌勒菩薩等踊躍歡喜慇懃謝已世尊告曰我復有中方根本智金剛水灌頂能斷煩惱所知二障能證真理汝當復受彌勒菩薩等聞如是語依教奉行乃受灌頂即說中方根本智金剛水灌頂真言曰唵達囉磨馱覩嚩日囉娑嚩婆嚩怛麼句憾受灌頂已彌勒菩薩等歡喜無量共自歎曰我等今生獲其果阿儞也弭薩頗楞惹囉𤚥精進諷誦世尊教阿儞也弭薩頗楞答跛常習如來大正定阿儞也弭薩頗楞地也曩必能永離輪迴道阿儞也弭尾𩕳穆訖哩黨爾時彌勒菩薩等共自歎已而白佛言世尊此祕要最上法門於何佛聞師何佛學依之修行獲大神通得大菩提世尊告曰汝等有大智慧作如是問汝等諦聽當為汝說我於過去無量劫中與金剛大平等菩薩金剛大身菩薩金剛大辯菩薩金剛大意菩薩金剛大三摩地菩薩金剛大降魔菩薩而為上首及十七大菩薩并無量菩薩等向於大毘盧遮那如來所聞如是法作如是觀祕密修行得成正覺過去諸佛若不依此法門無由得證於菩提彌勒菩薩等聞佛所說咸生歡喜復白佛言世尊大慈大悲見垂哀愍我誓修行求無上覺唯願世尊分別演說祕密法門世尊告曰汝等諦聽當為汝說我生王宮至年十六因遊四門見老病死及見沙門遂悟無常輪迴不息年至十七夜半踰城到畢鉢羅林於其林中一十二年苦行修行每一年中苦行各別一年林中持鉢而食林中多有樹神一年食其草根一年食其雜果一年食其雜葉一年食其香汁一年食󰂛悉底也一年食吉祥果一年日食棗一顆一年日三時飲水一年日二時飲水一年樹下習禪不起以手搆者果葉而食一年坐禪食氣至第十二年極苦修行未成正覺乃有過去毘婆尸佛等垂大慈悲勅大弟子遂告吾曰我是過去六佛大弟子也奉佛教勅故來相告太子如斯苦行修行終未能證無上菩提太子速離宴座食於乳麋經於一月再詣本座必證菩提言訖忽然不見吾乃依教奉行却詣本林而坐之次乃自思惟空中告曰我苦行一十二年未證菩提乃有聖者語我我是過去六佛大弟子也今日却詣本林依何行願作法法門得成正覺言訖過去六佛應聲即至而告之曰大善男子若要成正覺須詣菩提樹依過去諸佛祕密觀門課誦修行經一十二月決成正覺吾聞說是已依教奉行果證菩提汝等若不依此祕密觀門課誦修行終不成於無上菩提彌勒菩薩等聞如是已發希有心白佛言世尊願為我等速演妙法我等樂聞世尊告曰汝等諦聽當為汝說凡欲作觀修祕密門先以淨器盛新淨水安於面前想此淨水如耨達池運心請來而作佛事內想如佛掌中而降念請水真言一七遍真言曰唵素嚕素嚕尾薩囉娑嚩賀然以此淨水運心加持想水如淨蓮池念此真言七遍以右手攪之七匝一切應用表於結淨真言曰唵戍剔孕耨數馱曩野娑嚩賀次想為五佛甘露水以淨六根及淨三業真言曰唵尾麼路娜地吽薩次想五佛甘露水安右掌中想此智水從指五峯流出如五佛降甘露水又想如五河念此真言三遍加持然自灌頂次自飲吸三遍表淨五業五業者地水火風空所成之身先淨自身然禮於佛既禮於佛以前淨水安於瓶內用此真言加持一百八遍置於佛前真言曰唵儗野曩捺劍阿地底瑟姹娑嚩𤚥次至佛前安心而坐想於諸佛念此真言五遍真言曰唵左哩唧致娑嚩賀次以二羽外相叉掌心按於地念淨地真言三遍想如金剛地真言曰唵󰂛阿佉次以二羽十度峯相交拳於罅內虛心合掌禪智竪微開安於面前念金剛寶樓閣真言三遍想印如寶樓閣真言曰唵嚩日囉句嚕地濕嚩哩次二羽金剛縛忍願竪於額念􈁴唵字想唵字如寶樓閣身次二羽金剛縛忍願竪進力曲微開左旋首三匝念􆿆阿字想阿字如寶莊佛閣次二羽金剛縛先以忍願竪進力曲微開禪智竪微開用安於心念􈅼吽字想吽字如寶閣中空次二羽外微相叉安臍仰微開念􄕣姹字想姹字如雜寶地次以二羽背微交面前直立想如界牆此契不改左旋於首三匝想印如輪摧於煩惱念金剛結界真言七遍唵嚩日囉鉢囉迦㘑曩嚩日囉滿馱禰曩唵砧吽嚩日囉囉乞囉次以左手執鈴右手執杵作蓮華印齊於頂上禮然可以杵仰手立杵安臍鈴安腰側念金剛鈴真言五遍唵嚩素麼底嚩素室哩曳室哩伽姹禰娜禰怛覩哩󰽘阿仡哩薩娑嚩賀次念金剛杵真言五遍唵達囉磨馱覩蘖鼻囉怛曩嚩日囉地瑟姹曩地瑟恥帝底瑟姹娑嚩𤚥吽念真言已鈴執常式杵擲三遍振鈴三遍半其鈴杵安置盤中然以右手灑前淨水真言與水壇同次灑塗香加持三遍真言曰唵嚩日囉巘第𩕳跛尾怛囉穆棄吽然以右手橫金剛杵用按於地左手掐珠念數珠真言三七遍加持於地成佛華壇以表結淨真言曰唵嚩素麼底室哩曳娑嚩賀次以前淨器或瓶內水以手散灑佛前供床或於地上塗結水壇以此真言加持三遍真言曰唵嚩囉嚩三部惹鉢囉嚩囉三部祖娑嚩賀次以華散於水壇上凡散一華想一尊種智之字先五如來次四波羅蜜後內八菩薩如經所說次想外供養十二大菩薩亦如經說此十二尊士用同處合之為八布置華壇即開十二合為八者觀自在菩薩金剛手菩薩虛空藏菩薩大悲菩薩地藏菩薩普賢菩薩妙吉祥菩薩彌勒菩薩此合為八上諸尊位如布華時各想本尊種智之字加持一遍布置其華種智之字次第當說先想五如來種智字唵吽怛𠻴紇哩以阿想四波羅蜜菩薩種智字囕𤚥喯黨想內八菩薩種智字乞哩日𠻴佉仰娑講顙𤚥銘想外八菩薩種智字𠺁吽鑁斛佉𠻴囕𤚥餘四菩薩無種智字但念名號其名曰金剛鏡供養菩薩金剛琵琵供養菩薩金剛甘露供養菩薩金剛舞供養菩薩念此四菩薩名號并前八菩薩種智字想布華檀成十二尊想十大明王種智字藥鉢囉鉢怛尾吒禰麼阿污嚩想鉤索鎖鈴四菩薩種智字𠺁吽鑁斛想種智字布置其華而成華壇然以瓶淨水二羽如蓮華先以檀戒忍次用慧方願以六峯相合用進力禪智稍曲似微開先於華壇外自己前安置好淨器一隻然捧於水瓶向外而下水注於淨器中水雖注器中心專想壇中沐浴於聖眾然念沐浴明真言誦一遍真言曰唵謨𩕳嚩囉麼哩唧儞哩誐多尾儞野誐曩羯囉薩謨地哩戴羯攞勢抳野南沒曩鼻曬罽戴娑嚩居㘑數婆細謨禮寫怛次以塗香契散灑於華壇當以散灑時志想於二羽塗摩遍照尊念塗香真言如經廣所說次以粖香契抹於華壇上先想於佛頂次念粖香明真言念三遍奉獻於如來真言曰唵嚩日囉祖哩𩕳末復以瓔珞契二羽蓮華印如繫瓔珞勢先想從佛前後想於佛頸先以進鉤力如繫佛瓔珞念瓔珞真言曰唵囉怛曩麼矩吒阿囉馱賀囉布惹嚩日囉吽次以五佛冠印契當下明先以曲檀慧次忍願峯合後戒方進力禪智竪微開用安於頂上作想與本尊而戴於寶冠真言曰佛耳具印契二羽金剛拳先須以進力安於右耳旋一匝鉤一鉤左耳同右耳想與本尊戴為耳莊嚴具真言曰佛髆瓔珞契二羽蓮華印相交右押左禪智捻檀慧方伸舒六度各於一髆想安佛髆瓔珞真言曰次佛腕釧印二羽金剛拳先以舒進力以進旋左腕以力旋右腕想安佛腕訓真言從瓔珞乃至腕釧契隨印各一遍又以貫華契禪智掐進力如把貫華勢先想於佛額次想於後繫真言如經說復以獻衣契二羽向外開想與佛貫衣真言如經說次以傘蓋契左羽金剛拳以立力指端右羽舒五度以平蓋力峯如蓋右旋轉想蓋華壇尊真言誦三遍真言曰唵薩嚩怛他蘖多擦怛囉布惹銘伽三母捺囉娑頗囉拏三麼曳吽次以然燈契右羽拳四度以忍直竪申左羽盛右羽想忍如慧燈右旋於壇上供養於如來真言誦三遍如經廣所說次以一淨器盛滿三白食及添於華果置於白食上面向華壇前二羽捧供養念真言三遍以加持佛飯真言曰唵薩嚩怛他蘖多禰尾儞野布惹窣堵努野麼薩𠺁吽鑁斛加持已先安淨器置於面前然以佛飯安左掌中右手執瓶注於淨水在於器中當下水時想獻本尊而為漱口乃誦真言加持三遍一遍一注真言曰唵阿沒哩姤婆嚩野薩娑嚩賀爾時世尊說是華壇已告彌勒菩薩曰修此觀門學祕密行先歸命佛然以右羽搊擲杵各三遍次仰右羽於臍置杵掌中上下直立然以左羽振鈴念八大願真言誦三遍真言曰唵沒騰達囉𤚥佐僧伽佐怛哩羅怛曩蘖羅麼努怛𠻴母免唧黨迦嚕弭野扇娑嚩鉢囉囉闥鉢囉悉馱曳儞舍拏薩嚩播跛喃奔抳野喃左努謨那喃訖哩姤鉢嚩僧左哩舍也弭阿哩野瑟姹誐播施達伊𤚥吠攞母播那野夜嚩怛囉底也囉誐弭𩕳夜嚩左薩素哩曳那曳阿底養多哩鉢囉抳麼馱鉢囉寫賀囉喃阿沒囕賀左哩養怛娜嚩迦鼻努麼免播惹曩拏播拏尾迦攞薩拏麼攞嚩囉曩迦儞哩底野儗怛嚩儞多阿儞也憾儞尾囉閉怛哩囉閉念真言竟然入壇場面向於佛坐想自身碎如微塵返收自身如金剛體默念真言曰唵囉祖播誐哆薩嚩達囉磨默念淨身三業真言曰唵娑嚩婆嚩󰡊馱薩嚩達囉磨婆嚩󰡊度憾默念淨口四業真言曰唵嚩枳也󰡊馱薩嚩達囉磨嚩枳也󰡊兔憾默念淨意三業真言曰唵唧哆󰡊馱薩嚩達囉磨唧多󰡊兔憾三業清淨已運心惡道中一切諸眾生眾罪諸障等消滅盡無餘皆獲清淨身然想上方盡聲至處成曼拏壇運心供養又想自手作金剛手足眼心等亦復如是以金剛身禮事諸佛然後又想自手五指取金剛智五甘露水自灌其頂洗滌五身十業六塵想凡夫身都無所有如淨月輪輪上己身想吽字形猶如光明依月輪住如燈明量念此真言加持七遍默念真言曰唵冒地唧多母怛播那野弭加持想觀竟復想吽字形而居月輪上如大光明聚想身光星散復成六菩薩每想一菩薩想為無量身供養於諸佛六菩薩供養想各獻供養自在白傘蓋金剛手聲讚虛空藏眾香大悲獻飲食地藏奉名衣普賢用旋舞想獻供養已再冥心懇告普讚求三寶默念大伽陀真言曰野娜曩禰麼底婆舞蘖薩麼薩怛僧迦攞跛三勃哩黨迦呂商怛禰灑野弭尾弟嚩怛摩賀訖哩播南補囉薩迦囕三沒馱冒地薩怛吠囉哩曳囉禰室者野怛訖哩黨矩灑𠻴阿努謨儞也怛娜嚩勢餉三弭也迦播哩曩麼夜弭三冒兔尾攞灑麼努麼陵努鉢囉娑禰多難怛薩怛訖哩播跛養舍囉南鉢囉夜弭素誐黨曩怛麼麼怒嚩㗚底努禰底養儞哩沒羯怛藏迦攞羯攞播曩麼勢灑薩怛嚩三鉢娜馱𠻴達囉𤚥鉢囉夜弭捨囉南薩麼薩怛嚩薩怛尾迦囉薩嚕𠰢三弭也誐𩕳囉薩怛滿馱曩沒多麼迦嚕曩薩沫陵閉怛室哩江沒儞多儞鋪鉢囉尾瑟姹誐妬悉弭捨囉南野底灑誐南阿灑野尾播迦󰡊地也薩嚩勿哩底嚩薩沒那誐底塢怛跛娜夜弭冒馱嚩弟穆屈底尾鋪灑南薺多薩素怛素誐帶迦麼陵虐娜灑尾馱娜曩儞󰡊屈攞虞曩嚕𠰢三沒馱怛麼薩麼娑黨娑嚩婆嚩󰡊地也薩麼室哩妬娑弭野度曩訖哩播夜嚩囕弭也薩迦囕路迦弭麼儞哩瑟致惹攞播哩曩怛罔三冒弟唧多沫覩𠻴尾婆弭也尾地禰底滿怛哩寫怛戍儞養娑嚩婆嚩尾囉賀呬覩尾庾誐怛他𩕳弭黨覩塢賀播誐麼娜郄囕嚩窣覩鉢囉𩕳馱曩禰哩穆乞黨讚求三寶已又想吽字形形如大麥量復依月輪住然念虛空藏金剛智真言冥心念七遍真言曰唵戍抳也多儗也曩嚩日囉娑嚩婆嚩怛麼句憾復想前麥量形若似微塵亦依月輪住默念觀細相真言一七遍真言曰唵素佉麼嚩日囉復想月輪上有小光明住默誦此真言應當一七遍真言曰唵底瑟姹嚩日囉想光明不動倏爾旋復去默念此真言亦應一七遍真言曰唵娑頗囉嚩日囉復想身而入依彼月輪住默誦此真言應須一七遍真言曰唵僧賀囉嚩日囉想身金剛碎將成大覺身默念祕密言加持一七遍真言曰唵嚩日囉吠捨吽復想小光明如同大覺身默誦祕密言亦應一七遍真言曰唵嚩日囉怛麼句憾復想小光明為金剛之體亦如如來身等同無有異默唱此真言加持一七遍真言曰唵野他薩嚩怛他誐哆娑怛他憾既加持已然出觀門出觀門已然以右手執金剛杵左手執鈴齊舉頂上而作頂禮禮已舞印先五佛印四波羅蜜印已以杵指頂口心表指三壇指已以杵指頂五方及頂四隅右左二眼右左兩耳次指鼻舌右左兩肩次指心胸指已旋頂旋已至胸胸已舞印已上以杵凡指之處想八菩薩種智之字如經上說次金剛杵指右左髆及上下脣次臍及下想四明王種智之字次指於心及右左脛然左右腿指背上節然指右左二足脚面復指於頂以杵指處想六明王種智之字然執鈴杵聲表菩薩及表法語杵表於佛及表佛印默念祕密隨求真言返想已上二十七位隨方進力三旋一繫隨繫真言默念一遍隨求真言曰唵砧吽嚩日囉囉乞囉爾時世尊告彌勒菩薩曰既繫念已再入觀門先想頂內而作其壇即想安置頂內蓮華其華八葉於蓮華內想金剛地金剛地上想日月輪於日輪上想十二字月輪之上想十六字梵字之母出生諸法不可得故於月輪上想安唵字又觀唵字想為菩薩旋復而去十方世界隨意供養諸佛聖賢既供養已良久而來作輪子形復想一返為毘盧佛餘四方佛次第想安悉皆同等先想種智及想梵號兼想五印四波羅密准四佛作而居四隅坐三重座無其月輪下至明王悉皆如是已上九位居第一院內八菩薩想種智字及想密號兼想印契於第二院四門左右次第分布外十二尊十明王等亦想種智及其密號兼想菩薩所執獻物及想十方明王印相次第當說東方明王印戒方背相鉤禪智捻忍願曲進伸力度檀慧似如鉤向左而成印以牙齧下脣斜目視於印左足似如鉤左脚斜直立而成鉤召契南方明王印戒方進力背相鉤同前禪智捻忍願檀慧如前亦似鉤餘相並同東明王亦號名為鉤召印西方明王印檀慧進力而相鉤禪智押戒忍方願印向左而安立勢餘相亦如東明王而號名為法定印北方明王印戒方忍願合相鉤進力相鉤亦復耳禪智以峯自相拄檀慧而伸合額左餘相並同東明王號為降伏自在印東南方明王印檀慧背相鉤禪智捻忍願戒方進力竪心左而安置斜目而視之餘相同北方名為最勝印西南方明王印檀慧內相鉤戒方曲入掌忍願似微曲進力次微曲禪智亦微曲仰印而向口張口牙須現努目而視之闊足而正立號曰為口印西北方明王印禪智捻檀慧六度而直竪二羽而相交以右而押左努目而正視齧脣小偏立名為大力印東北方明王印二羽外相叉印相如淨地正齧於下脣努目正視印二足安立相似闊而正立號為無動印下方明王印二羽內相叉禪智捻忍願進力峯相合仰峯而向下印左努目視偏齧於下脣右存斜左足名為推障印上方明王印不改前印相印峯舉於上合印向額左努目似下視齧脣與立相同下方明王名為佛頂印此十大明王而居第三院依位想安布乃成頂內壇頂內佛壇竟觀身為毘盧出觀念佛壇至唵字默念真言曰沒馱嚩日囉達囉室哩滿曩底哩嚩日囉鼻儞野婆尾曩阿地瑟姹曩播能弭儞養迦嚕凍迦野嚩日哩曩娜舍捺儗僧悉體哆沒馱屈鑁覩迦野嚩日哩曩唵薩嚩怛他誐哆迦野嚩日囉娑嚩婆嚩怛麼句憾默念佛壇已然想口中壇五佛四波羅內外十二尊十大明王等布置想次第亦如頂內壇唯想阿字形而成大法壇種智與密號印契執物等一同前觀想而成無量壽出觀念法壇至唵字默念真言曰達囉謨吠嚩迦播他室哩滿曩底哩嚩日囉鼻儞野婆尾曩阿地瑟姹曩播能弭儞養迦嚕凍嚩誐嚩日哩曩娜舍捺儗僧悉體哆沒馱屈鑁覩嚩誐嚩日哩曩唵薩嚩怛他誐哆嚩誐嚩日囉婆嚩婆嚩怛麼句憾默念法壇已然想阿閦尊成心壇位次唯觀吽字形而成大僧壇諸佛大菩薩十大明王等想印及密號布置次第等並同頂內壇而成阿閦佛出觀念僧壇至唵字默念真言曰唧哆嚩日囉達囉室哩滿曩底哩嚩日囉鼻儞野婆尾曩阿地瑟姹曩播能弭儞養迦嚕凍唧哆嚩日哩曩娜舍捺儗僧悉體哆沒馱屈鑁覩誐哆嚩日囉曩唵薩嚩怛他誐哆唧哆嚩日囉娑嚩婆嚩怛麼句憾想成三壇已安心寂不動即以金剛索繫閉六根門隨念隨一繫如彼金剛甲真言曰唵砧嚩日囉𠸪乞囉想成三壇已然可而出觀應以殷重心歸命三寶壇振鈴誦密語真言曰曩謨沒馱野曩謨達囉磨野曩謨僧伽野阿婆吠婆嚩曩婆嚩婆嚩曩禰嚩婆嚩曩伊底婆舞麼婆嚩寫怛養婆嚩南努播攞毘夜帝阿儞野弭薩頗楞惹囉𤚥阿儞野弭薩頗楞多播阿儞野弭薩頗楞地野南阿儞野弭尾𩕳謨乞哩黨歸命三寶已然後再入觀面前想一壇下是風火水土輪最居上土上四色鐵先鐵次銅銀最後用其金上有三角土是為雜寶地然後而出觀而以兩手叉掌心按於地印成金剛地如此而安置然可再入觀應觀阿字形而在壇中住想字去其光復來為蓮華次應想吽字而居蓮中住作寶金剛地復想􈃯字想為白光明光明去復來而作輪子形想輪為白光去乃而復來而成七寶閣內有曼拏羅而有三重界每界有四門四門各四色東白南青色西紅北金色想於其壇中而有日月輪復想唵阿吽想於月輪上東西而安置從東唵阿吽先觀唵字體想為八菩薩觀自在為首想往十方界供養於諸佛次想阿字起想為八菩薩大悲而為首亦住十方界供養於諸佛次想吽字起想為八菩薩金剛手為首亦往十方界供養諸如來想唵八菩薩供養已而來想共為佛輪想阿八菩薩供養已而來想成八葉蓮在於佛輪上想吽八菩薩供養已而來如半五杵形想居蓮葉上想前三種智所起八菩薩去來並相次復想輪蓮杵共出五色光亦想往十方良久而復收渾融於一處而居蓮葉上然想四波羅依方位次第各居門中坐並右膝著地合掌俱向佛各申求救度一切諸眾生然可再出觀金剛波羅蜜而說大伽他讚想求阿閦說所求讚曰怛岡嚩日囉唧哆部嚩禰濕嚩囉薩怛嚩馱姤怛囉夜呬𤚥囉底麼努抳野摩賀囉他迦弭迦麼呬𤚥惹曩迦薩怛嚩摩賀仡囉𤚥兔野捺尾親細𠰒尾覩麼呬野曩闥次想寶波羅讚求毘盧尊為諸眾生等說所求讚曰怛岡嚩日囉迦野嚩護薩怛嚩畢哩夜抳野作仡囉沒馱囉達󰂛地播囉麼囉達係多努捺哩勢囉儗曩囉誐薩麼養麼麼迦麼野寫野捺尾砌細𠰒尾覩麼呬野曩闥次想法波羅讚求無量壽為諸眾生等說所求讚曰怛岡嚩日囉嚩左薩迦攞薩呬多努講鼻路迦囉達迦哩野迦囉禰薩娜薩鉢囉勿哩多迦麼係𤚥蘇囉多左哩野薩滿多跋捺囉野儞尾砌細𠰒尾覩麼呬野曩闥次想羯磨尊讚求三寶身為諸眾生等說所求讚曰怛岡嚩日囉羯囉磨薩麼夜仡囉摩賀呬多囉達三󰂛地滿捨底攞迦三磨哆努講閉迦麼呬𤚥虞曩儞剔孕麼護囉怛曩僕黨野儞尾砌細𠰒尾覩麼呬野曩闥四波羅蜜既讚求已再念三壇祕密真言亦至唵字默而誦之既誦畢已然可默念智心真言真言曰唵唧多鉢囉底吠騰迦嚕弭默念真言已然可再默念金剛智真言觀細相真言小光明真言金剛碎真言光明住真言金剛體真言各三或五遍此八尊真言如經前已說默念八尊已想成阿閦佛如隨尊印契廣如經下說既成阿閦已默說圓滿明真言曰唵薩嚩怛他蘖多迦野嚩迦唧哆三昧曳曩嚩日囉地哩迦嚩日囉怛麼句憾嚩日囉嚩日囉薩摩曳曩阿地底瑟姹娑嚩𤚥吽想已阿閦已復想化毘盧而居阿閦前毘盧既成已默說成就明真言曰唵薩嚩怛他蘖多迦野嚩迦唧多三昧曳曩𠰒曩𠰒迦𠰒曩怛麼矩憾𠰒曩嚩日囉薩麼曳曩阿地底瑟姹娑嚩𤚥唵想化毘盧已次想寶生尊寶生既成已默說圓滿明真言曰唵薩嚩怛他蘗多迦野嚩迦唧多三昧曳曩囉怛曩地哩迦囉怛曩怛麼矩憾囉怛曩嚩日囉薩麼曳曩阿地底瑟姹娑嚩𤚥怛𠻴想化寶生已次想無量壽無量壽成已默說成就明真言曰唵薩嚩怛他蘖多迦野嚩迦唧多三昧曳曩鉢納麼地哩迦鉢納麼怛麼矩憾鉢納麼嚩日囉薩麼曳曩阿地底瑟姹娑嚩𤚥紇哩以彌陀既成已次想不空尊不空既成已默說圓滿明真言曰唵薩嚩怛他蘖多迦野嚩迦唧多三昧曳曩鉢囉儗野地哩迦鉢囉儗野怛麼矩憾鉢囉儗野嚩日囉薩麼曳曩阿地底瑟姹娑嚩𤚥阿五佛既成已阿閦居中方毘盧在東位南方寶生尊西方無量壽北方不空尊名為阿閦壇五位本尊明念此五真言次四身菩薩阿閦四親近四菩薩印契及用旋舞儀如下次第明先想界菩薩想起菩薩已默念成就明真言曰唵達囉磨馱覩嚩日哩娑嚩迦野嚩迦唧多禰室者囉夜磨薩唵沒馱路左𩕳吽癹吒囕想界菩薩已次想焰菩薩焰菩薩起已默念成就明真言曰唵達囉磨馱覩嚩日哩娑嚩迦野嚩迦娜多禰室者囉夜磨薩唵𠰒曩野怛禰𠰒曩路左𩕳吽癹吒𤚥想焰菩薩已次想甘露尊甘露起身已默念成就明真言曰唵達囉磨馱覩嚩日哩娑嚩迦野嚩迦唧多禰室者囉夜磨薩唵達囉磨野怛禰達囉磨路左𩕳吽癹吒喯想甘露尊已次想力菩薩力菩薩起已默念成就明真言曰唵達囉磨馱覩嚩日哩娑嚩迦野嚩迦唧多禰室者囉夜磨薩唵羯囉磨仡哩薩嚩羯囉磨講嚩日囉乞𠻱娑頗囉嚩日哩吽癹吒黨想此四菩薩阿閦四隅坐先界次焰尊後甘露次力阿閦四親近印相本尊明如下外供養次想阿閦尊自起十明王明王欲起時默念成就明真言曰薩伊嚩嚩日囉達嚕囉惹唧多嚩日囉娑怛他蘖多娑普𠻱誐蘖訶曩禰鉢多室戰拏嚩日囉摩賀鉢囉薄阿他悉銘婆始哆麼底哩曩娑普𠻱誐蘖賀曩矩𠻴既想成就已想起十明王各各想其身印契如前說先想東明王默念真言曰唵嚩日囉捺𠻴灑咄嚕怛羯吒婆野鼻囉嚩野唵嚩日囉屈嚕馱吽吽吽癹吒癹吒癹吒焰曼矩憾既想東明王想起東方立印相八尊別名號隨各異前說成就明此明王身明八尊皆如是明王身真言至稱癹吒處稱名號各別既想如是已次想南明王默念身真言真言曰鉢囉儗陽怛矩憾南明王既起次想西明王默念身真言真言曰鉢納麼怛矩憾西明王既起次想北明王默念身真言真言曰尾仡曩怛矩憾此四大明王各想四方位北明王既起次想東南方默念身真言真言曰唵吒枳吽𠺁東南方既起次想西南方默念身真言真言曰唵𩕳攞嚩日囉難拏吽西南方既起次想西北方默念身真言真言曰唵塢仡囉戌攞野𤚥西北方既起次想東北方默念身真言真言曰阿左囉訖哩摩賀鉢囉薄賀賀賀斛吽吽吽癹吒此四大明王次第居四隅東北方既起想下方明王默念祕伽陀真言曰阿達嚩日囉達嚕囉惹底哩路枳野仡囉努灑薩迦鉢囉紇哩瑟姹尾囉毘末攃迦嚕拏楞迦囉尾仡囉怛既念伽他竟默念靈驗明真言曰薩嚕捺囉枲捺囉蘇賓捺囉薩贊捺囉哩迦惹滿薩講怛󰪯路枳野尾惹曳尾嚕虞呬野囉吒屈里勢濕嚩囉默念靈驗已默念身真言真言曰唵嚩日囉播多攞野賀賀賀斛吽癹吒既念身成就心想於下方若想壇場位居東方明王於後面而立次上方明王默念身真言真言曰唵曩謨三滿多迦野嚩迦唧多嚩日囉南唵戍禮禰吽娑嚩賀上方明王起心想於上方布置壇場位居西方明王後面而安立想十明王竟次鉤索鎖鈴亦於阿閦尊次第而想起心想四菩薩次第各安居四方明王後若想布壇場而於四隅坐真言及印契先想金剛鉤菩薩身而起既想身而坐而作鉤召印二羽金剛拳前竪背相交以左押其右神力曲進度進度微漸招默念金剛鉤菩薩真言曰唵嚩日囉矩捨𠺁𠺁𠺁吽已想金剛鉤菩薩身而起次想索菩薩二羽金剛拳仰進合力度進力竪相鉤默念金剛索菩薩真言曰唵嚩日囉播捨吽吽吽麼吒既想金剛索菩薩身而起次想金剛鎖二羽金剛拳仰伸於力度合進鉤於力默念金剛鎖菩薩真言曰唵嚩日囉娑普吒鑁鑁鑁吽怛囉吒既想金剛鎖菩薩身而起次想鈴菩薩二羽金剛拳合力作鉤形側進鉤力度默念金剛鈴菩薩真言曰唵嚩日囉吠捨斛賀賀賀斛吽吽癹吒癹吒娑嚩賀請四菩薩坐復想梵印名印即菩薩身梵名印名曰三昧耶母捺囉羯囉磨母捺囉達囉磨母捺囉儗野曩母捺囉梵名印契竟次想八菩薩想從阿閦尊而起八菩薩八菩薩欲起說諸大菩薩起時大伽他室哩三滿多跋捺𠻴儞惹嚕婆矩曩微體夜野暗麼攞末底末庾朅夜娑哆薩哩滿馱迦哩尾囉唧哆末怛謎跢夜儞哩捨矩曩迦爽虞嚕惹曩麼底滿怛演怛囉緊唧多那努室囉闥夜底枳攞滿馱演怛妬琰鉢囉夜怛既說伽他竟想從阿閦尊先起觀自在真言及印契種智字次第如下文廣說觀自在欲起先說成就明怛怛囉儞弭野作屈呂訖哩底蘖囉婆訖哩觀自在既起次想金剛手成就身明曰怛怛囉儞弭野戌嚕怛嚕嚩日囉播抳日𠻴金剛手既起次第居東門想面向本尊右左而安坐次想虛空藏成就身明曰怛怛囉儞弭野伽囉曩阿迦捨蘖囉婆佉虛空藏既起次想大悲尊成就身明曰怛怛囉儞弭野𡁠曷嚩路迦娜闥夜大悲尊既起次第居南門想面向於佛右左而安坐次想地藏尊成就身明曰怛怛囉儞弭野迦野薩嚩儞嚩囉拏尾始講謎娑講地藏尊既起次想薩埵尊成就身明曰怛怛囉儞弭野麼曩嚩日囉薩怛嚩顙薩埵尊既起次第居西門想面向本尊右左而安坐次想妙吉祥成就身明曰怛怛囉儞弭野攞佉銘滿󰻤室哩曳𤚥吉祥尊既起次想彌勒尊成就身明曰怛怛囉儞弭野尾哩曳每底哩野銘彌勒尊既起次想居北門想面向本尊右左而安坐想八菩薩竟次想十二尊於前八菩薩想出十二尊諸菩薩供養所執華香等種智字次第如布華壇說密契及真言如下外供養若想地壇時已上諸尊位面並向本尊外布置壇場或粉或畫時壇場諸尊位依方位皆坐若想三壇時如想地壇位想地壇既竟次想於二羽而作蓮華形想往於上方捧接諸如來而居地壇位如水乳相合默念奉請明真言曰唵吒計阿迦嗏野鉢囉吠灑野滿馱野姤灑野吽𠺁吽鑁斛賀賀吽默念奉請已或三或五遍更默念鉤索鎖鈴及印契并明各三遍想請上方壇已降於壇內然可想自身求於阿閦尊我發菩提心令我為金剛薩埵阿闍黎默念大金剛堅固不退明或三或五遍想於東門禮真言曰唵薩嚩怛他誐哆布󰳮播娑他曩野阿怛麼南儞哩野哆夜弭薩嚩怛他誐陊嚩日囉薩怛嚩地瑟姹娑嚩𤚥吽想東門禮已然可想自身求於寶生尊願為金剛寶灌頂阿闍黎默念金剛寶灌頂祕密言想於南門禮真言曰唵薩嚩怛他誐哆布惹鼻曬迦野阿怛麼喃儞哩野哆野弭薩嚩怛他誐哆嚩日囉囉怛曩鼻詵左娑嚩𤚥怛𠸪既想觀想已然可想自身求於無量壽願我為金剛說法阿闍黎依法而修行廣陳於供養而誦此真言想於西門禮真言曰唵薩嚩怛他誐哆布惹鉢囉嚩哆曩野阿怛麼喃儞哩野哆野弭薩嚩怛他誐哆嚩日囉達摩鉢囉嚩哆野娑嚩𤚥𠶹哩以既想說法已次應想自身求於不空尊願我為金剛一切事業成羯磨阿闍黎堅固不生滅辦事無有窮當供養於佛願一切有情皆獲悉地果而誦此真言想於此門禮真言曰唵薩嚩怛他誐哆布惹迦麼抳阿怛麼喃儞哩野哆野弭薩嚩怛他誐哆嚩日囉迦麼矩嚕娑嚩𤚥惡既想羯磨已次應想自身為中方輪王金剛阿闍黎若想四門時每門想留一傳教阿闍黎輪王阿闍黎默誦此伽陀東門禮中方真言曰唵薩嚩怛他誐哆迦野弭嚩枳唧哆嚩日囉鉢囉那銘嚩日囉滿捺南迦嚕弭唵嚩日囉尾怛輪王阿闍黎為自在主已運心入地壇擬想入地壇默念百字明既誦百字已想壇如頭冠既為頭冠已安坐諦思惟返想頭冠壇先想五方佛與自身灌頂既想灌頂已復想諸尊位各想本尊明及本尊印契若有心疲倦且想頂壇內一切諸聖賢尊位種智字次第而想布既想布已竟安心寂不動而居中方位良久而出觀先念五佛讚歌詠於如來四方禮四佛東方禮中尊阿閦如來噁乞嚕毘夜嚩日囉摩賀惹拏曩嚩日囉馱覩摩賀沒馱底哩曼拏攞底哩嚩日囉誐囉具灑嚩日囉曩謨窣覩帝毘盧遮那如來吠嚕左曩摩賀󰡊馱嚩日囉霜哆摩賀囉帝鉢囉訖哩底鉢囉婆娑嚩囉仡囉誐𠻴儞吠灑嚩日囉曩謨窣覩帝寶生如來囉怛曩囉惹素儼鼻囉佉嚩日囉迦灑𩕳哩摩攞娑嚩婆嚩󰡊馱𩕳哩隷播迦野嚩日囉曩謨窣覩帝阿彌陀如來嚩日囉密哩哆摩賀惹拏曩𩕳哩尾迦攞播朅嚩日囉達哩迦囉誐播囉弭哆鉢囉鉢怛婆灑嚩日囉曩謨窣覩帝不空成就佛阿穆佉嚩日囉三部哆薩嚩灑跛哩布囉迦娑嚩婆嚩󰡊馱𩕳哩㘑跛嚩日囉薩怛嚩曩謨窣覩帝運心請地壇起置於頂上猶若戴頭冠二壇如水乳和合一處坐安坐諦思惟讚歎五佛已執鈴杵供養結契念本明下當次第說阿閦如來契二羽金剛縛左右而掣開二手旋舞儀左拳安於臍右羽垂觸地下至諸尊位先縛後旋舞印契雖各別旋舞例准此唵噁乞芻毘夜吽毘盧遮那佛右羽金剛拳以握力指端唵嚩日囉馱覩鑁寶生如來印左拳仰安臍右羽為施願唵囉怛曩三婆嚩怛𠸪彌陀如來契二羽仰相叉進力竪相背禪智橫其端唵阿弭哆婆𠶹哩以不空如來印左拳復安臍右羽施無畏唵阿謨佉悉弟噁金剛界菩薩二羽如蓮形忍願頭相拄相次漸微開唵悉馱路左儞吽娑嚩賀金剛焰菩薩左羽側安心微曲於願指右羽逼左羽微曲於忍指亦側不著左唵計里計里麼末計吽娑嚩賀金剛甘露契左羽仰安腿猶如掌物勢右羽曲忍禪當心側安置向心不觸體唵濕吠帝𠰢拏囉嚩悉儞薩嚩達磨娑馱禰吽娑嚩賀金剛力菩薩右羽曲忍指側安當於心次以左羽來微曲於願指亦側不觸右唵哆唎咄哆唎咄唎娑嚩賀觀自在菩薩二羽金剛嚩開手而仰散唵乞哩帝誐囉婆野娑嚩賀金剛手菩薩左拳安腰側右羽如施願禪押於忍度唵嚩日囉鉢拏󰽘娑嚩賀虛空藏密契左拳安腰側右羽在心側以禪押忍度唵朅誐囉婆野吽娑嚩賀大悲菩薩印左拳安腰側右羽屈戒度右旋往心散唵路計濕嚩囉囉惹野娑嚩賀地藏菩薩契二羽進力鉤掣開而散印唵薩嚩抳嚩囉曩尾設劍婆曳吽薩埵菩薩印左拳安腰側右手於臍側屈禪搯忍進唵三滿多跋捺囉野吽妙吉祥菩薩左拳安腰側右羽禪捻忍兩眼隨手視唵滿祖室哩拏闥吽彌勒菩薩印左拳安腰側右羽在心前搯忍指中文唵每底哩野吽娑嚩賀此處應念十大明王真言印契廣如別卷燈供養菩薩左手捧右羽忍指申供養唵嚩日囉路計儞吽琵琶菩薩契二羽作彈勢唵嚩日囉尾捺噁燒香菩薩契二羽執香爐如供養佛勢唵嚩日囉度閉吽飲食供養契二羽於面前猶如捧物勢唵嚩日囉阿󰍕吽衣供養菩薩二羽金剛拳禪智捻進力飜旋於右羽想如著衣勢唵嚩日囉攞細吽散華菩薩契左羽如掌華右羽禪捻忍右羽向掌華猶如取華勢想散佛頂上唵嚩日囉補澁閉吽貫華菩薩契二羽於懷中猶如取華勢想從佛頂上頂後而旋繫唵嚩日囉麼㘑野吽塗香菩薩契二羽向外旋直竪而外散唵嚩日囉巘弟吽此八大菩薩在於第三院次第居四門右左而安坐次鏡菩薩契左羽安腰側右羽執於鏡光外照於佛唵嚩日囉捺囉播抳斛歌供養菩薩左拳安腰側右羽忍進指直竪而相拍唵嚩日囉儗帝誐吽甘露菩薩印想左羽掌內而掌甘露水右羽戒指彈想灑佛壇上唵嚩日囉塢娜迦覩洒薩舞供養菩薩二羽作舞勢唵嚩日囉儞哩帝吽此四大菩薩在於第三院次第各安居四隅而安坐祕密供養已更以飲食獻華果及塗香種種而供養若不心疲倦不盡諸法式欲出於道場當念奉送明復自諦思惟仰啟諸如來我運心供養內外諸法事或有誤錯者願佛哀愍我再降甘露水洗滌一切罪悉皆令消滅再念百字明百字明既竟然念奉送明奉送真言曰唵訖哩姤嚩薩嚩薩怛嚩囉他怛悉騰那怛嚩野他拏誐怛誐蹉特鑁薩嚩沒馱尾灑演尾賀囉特鑁野他素欠野怛囉野怛囉薩母怛播南母捺囉薩嚩薩麼薩哆母哩底曳嚩薩母左哩養怛怛囉怛底哩嚩謨乞叉󰽘薩摩鉢怛薩必哩曩惹拏曩薩怛嚩嗢薩他野滿怛哩尾賀哩野囉他素欠野怛緊唧迦囉麼𩕳迦哩哆儞奔儞養黨薩嚩薩怛鑁播哩曩麼󰽘多訖哩哆𩕳迦囉摩𩕳素那嚕曩𩕳鉢囉迦舍󰽘曩鉢囉底蹉那󰽘哆矩弭怛囉三鉢迦嚩捨迦那唧囉訖帝曩懵禰曩尾謨呬帝曩迦󰽘曩嚩枳野麼曩薩迦哩黨弭黨薩嚩鉢畔鉢囉帝儞灑野弭金剛阿闍黎與弟子灌頂如上先想壇亦應誦密言所為四明王鉢囉抳也怛迦真言用稻華打弟子五障鉢納麼明王而燒白芥子熏授法之者一切諸煩惱吒枳囉惹王加持於淨水以洒弟子身而除諸罪垢播多羅真言用加持生飯供養於諸天龍神八部等說是祕密壇加持法已告彌勒菩薩曰願授灌頂先結大曼拏羅壇而授灌頂爾時世尊即說五如來灌頂真言曰此法甚深祕不得妄宣傳除逢智慧人乃可為演說爾時世尊作如是觀說如是法現如是神變已會中復有金剛手菩薩從座而起遶佛三匝却住一面右膝著地合掌恭敬白佛言世尊我等聞如是法見如是神變學如是祕密法門當有何果爾時世尊聞如是已默而不答世尊口中放六色光遍覆三千大千世界一一光中化無量佛爾時金剛手菩薩與諸眾會皆見神變咸生歡喜恭敬禮拜經須臾頃其六色光乃於世尊頂門而入金剛手菩薩復白佛言世尊有何因緣現如是光世尊告曰汝當諦聽吾為汝說汝若依此法門而修行之決成正覺亦放是光能現如是大神變事得果圓滿金剛手若將來世國王大臣長者居士婆羅門等若有國王災難起時依此大曼拏羅法請具慈悲喜捨五阿闍黎師建此壇場欲建壇場先選殊勝及自愛樂之地或華園地或左右水流之地或郭外伽藍之地或曠野平川之地或山崖中平地如隨處地之不淨取盡不淨雜土取河中淨沙填其壇地而作壇場既選地已阿闍黎師加持生飯先安土地以淨細索自方封量隨壇主力壇場大小或四肘八肘十六肘二十一肘既封量已阿闍黎等著新淨衣以金剛橛四角釘之先自於東南角至東北角以鍬各開少許壇土然可令淨人自方下手取土直至水際或力不及取至元土然用四寶末㧲之却著河中淨土填之以成其壇握上淨人並令沐浴著新淨衣食三白食如力不及淨飯亦得至壇圓滿其壇高一肘量想半肘在壇之下壇高半肘於半肘內取二廷為高量一廷為水池然以淨土及野田乳牛糞相和埿壇隨壇主力以蓋殿堂如力不及草舍亦得而開四門門去其壇相去四步去壇二步以為壇界界內供養界外二步為行道處然以乳牛野糞淨水相和淨󰆠掃壇已於壇堂外八方以淨塼石埿八蓮臺各安生飯一分每日晨昏二時換其生飯上下二方於本尊面前臺內共置生飯三分然於四門蓮臺外各安護摩爐其爐東圓南三角西以半月形北用爐四方各一阿闍黎以護摩供養如力不及一二阿闍黎亦得更或不及一阿闍黎於本尊前蓮臺之外面向本尊運心普供養壇場諸聖眾輪王阿闍黎等凡建大壇開啟道場預選白月吉日二月八日十三日十五日阿闍黎等並預結淨香湯沐浴上下新衣食三白食阿闍黎等以自右手肘量其肘量肘至忍峯餘橫四指為一肘量夫為壇法有三重界四肘量壇內一重界方二肘量第二第三各一肘量八肘量壇內方四肘第二第三各二肘量十六肘量壇內方八肘第二第三各四肘量二十一肘量壇內方十肘量第二第三各五肘量餘一肘量第三界外為二龍王前外門左右而住二龍尾各居本尊後外門尾相絞住阿闍黎無論大小壇先用吉祥線念本尊真言加持一七遍用朱砂染據壇大小尊位拼量用淨水洒壇尊位各以手摩次塗香洒壇尊位然布雜華亦想種智次用六彩色末㧲內院六佛位東青南黃色西紅北綠色中白紫二色再以塗香洒更用七寶末㧲壇內外諸尊位復布雜華燒香供養五阿闍黎各於隨門每日寅午昏三時課誦供養供養飯一十分如前蓮臺供養佛飯五分預供養一月如力不及量時多少隨分供養預算吉日開於粉壇先於內院中安佛舍利塔東釋迦牟尼如來左羽仰於心微曲於方指右羽竪右嬭微曲於戒指名為最勝印南毘盧遮那佛西無量壽佛北阿閦佛此四佛及舍利居壇內院次第粉布復有八菩薩觀自在菩薩妙吉祥菩薩金剛手菩薩虛空藏菩薩大悲菩薩地藏菩薩金剛薩埵菩薩彌勒菩薩此八菩薩次第粉布居內院四門外佛前左右而坐復有四天女預排生飯四分以六彩色㧲之念普請四大天女真言加持一七遍法語天女主寶天女吉祥天女降魔天女此四天女次第粉居第二院內四隅而坐法語天女左手捧經右羽執華主寶天女左手擎寶器右羽如施寶吉祥天女左手捧寶瓶右羽把筆勢如畫吉祥相降魔天女左手擎果實右手執金剛輪微齧於下脣斜目視果實粉是相已壇場主供養四天女法語天女求智慧主寶天女求富貴吉祥天女求隨願降魔天女求無障五阿闍梨各遙想壇以水洒之及洒塗香散華燒香各於本尊而申供養課誦加持滿一晝夜中門阿闍梨令壇場主香湯沐浴著新白衣入壇場內燒香散華懺悔發願迴施壇場所有功德普霑一切有情皆成佛道然排五甘露水四鐵末七寶末共一兩七分半共盛一器四門阿闍梨各加持已輪王阿闍梨最後加持以吉祥草攪之與壇場主喫方令親自然燈燒香果實香湯種種供養已據內壇及第二院尊位然燈各一香爐每門各排佛左右菩薩飯三分供養每隅生飯一分供養天女滿一晝夜已次粉月輪形次日輪形次金剛輪形隨壇大小現羯磨半杵形次粉隨壇大小現雜色蓮華葉形次粉隨壇大小現寶輪形如紅光焰次第三重界自方四面各開一門其界上粉諸𤳖彩色想如雜寶樓閣然輪王阿闍梨教誨壇場主汝唯生歡喜莫生輕慢所有財寶盡心捨施勿生慳悋供養壇場聖眾次壇四隅粉四天王東南延壽天王左手執螺右羽把劍戴冠被甲坐寶山收左足垂右足西南隅護命天王左手按寶瓶右羽把鉞斧戴冠被甲坐寶山西北隅吉祥天王左手扶童子右手把劍戴冠被甲坐寶山收左足垂右足東北隅富貴天王右手掌佛塔先粉一寶匣內見雜寶安右手下右手以寶垂手施勢然東門內粉金剛王大天西門內粉黑大天南門內粉大自在天北門內粉大大天金剛王大天右手降金剛杵左手按左腿一面三眼青白色坐收左足垂右足黑大天右手執三銛戟左手按左腿一面三眼黑色坐收左足垂右足大自在天右手執奢刀橫於左手一面三眼金黃色坐收左足垂右足大大天一面三眼白色右手以金剛杖頭刺地根搭右髆上左手按左腿坐收左足垂右足然用金瓶九隻內院中心安一四隅各一內院四門界上各一瓶內所用諸物色等及各加持如經所說各安白傘蓋及各時華蓮華等各安瓶衣一對第三界內如法畫粉想如寶樓閣四隅各粉寶樹界外粉海水水內畫粉八大龍王次有地位粉七金山大壇粉已再排佛飯及菩薩飯與佛同等餘諸天位各排生飯鈴杵八副於第三院界外四門四隅各安一副塗香合子隨鈴杵各一香爐八隻閼伽瓶八隻亦隨鈴杵安置其閼伽瓶各衣一對復用淨瓶八隻各盛淨水亦安四門四隅然合三十二種燒香然八酥燈各安四門四隅然排六十四串貫華每一串線一肘半量復用五色線闌裹大壇用前貫華分布線上四門左右及四隅安置以乳牛野糞於壇場海水外據壇上隨方尊位以乳牛糞塗成小壇用水淨之次以塗香灑然散時華想供養壇上隨方聖眾請壇主所有供養香燈果實並於小壇所各申供養寅時沙糖酥乳酪粥等每面各用十六淨器盛上件物等供養齋時以粳米飯歡喜團等八十味飯亦每面各用十六淨器盛上件物等少許以十淨器盛之四方四隅上下十方供養然以瓦坏椀二隻先以黑鹽盛一隻內次樺皮上書五佛種智字求一切事成書毘盧佛種智字求長壽書阿閦佛種智字求富貴書寶生佛種智字求智慧書無量壽佛種智字求降伏書不空佛種智字於種智字內書壇場主小名書已安黑盤內以紅鹽覆次一隻合鹽椀上以紅線上下絞二十一匝白手帕子蓋已用淨水灑次塗香淨以雜華散燒潤乳香而申供養輪王阿闍梨於本尊前左手掌坏椀右手搯數珠昏時念普請八大天真言加持一萬遍或一晝夜置壇中心舍利塔所安置其椀亦看壇主求事安置至散道場後阿闍梨解椀線當解之時想拔弟子出於六道輪迴鹽與弟子喫或水內置少許洗弟子手面弟子當洗之時自想洗六塵煩惱或不解其椀別安功德堂內恒常供養寅午二時燒檀香等供養壇場聖眾夫為供養先佛次菩薩後一切天龍八部四大天王四大天等常以生飯供養五阿闍梨各想自身為隨方佛勅天龍八部受道場主種種供養阿闍梨等粉壇成已每日四時想往上方請佛菩薩及大天等入粉成壇依位而坐如力不及每日三時供養開道場已至散道場如或來日散今日早晨五阿闍梨共於壇西面向東坐輪王於中坐蓮華阿闍梨南坐寶阿闍梨次南坐金剛阿闍梨於輪王北坐羯磨阿闍梨次北坐五阿闍梨各念隨方佛真言一萬遍菩薩真言一千遍口誦真言心專想佛菩薩身光赫奕既課誦已阿闍梨等各隨方坐振鈴課誦獻諸供養已然各入觀想與道場主懺悔勸請隨喜迴向發願其阿闍梨等在於觀中或身森然或身汗出或於夢中見吉祥事或於空中讚歎吉祥事或道場主自有上事皆是大吉祥也然可出觀同前與道場主懺悔發願等及申供養不圓滿事課誦誤錯各於壇前為壇場主懺悔求吉祥事至五更後阿闍梨等及道場主各自沐浴及盥漱已與道場主布置灌頂道場主且令別淨室中立西門阿闍梨令道場主發菩提心行慈悲喜捨授三昧耶法種種教誨問道場主云上來之事汝能持不寶生阿闍梨與弟子繫夾羅繒帛引弟子東門拜次南西北禮已東門禮中方及燒香已令弟子開金剛合掌如捧物勢內捧時華令往壇上擲之隨華認尊認已金剛阿闍梨教誨弟子心不貢高及不為未入壇場人說說者獲金剛罪金剛阿闍梨與解繒帛已寶阿闍梨引弟子往南門令右膝著地胡跪合掌弟子面向於壇阿闍梨背壇而立阿闍梨想自身為寶生本尊以菩薩瓶灌頂或以商佉水灌頂已羯磨阿闍梨引弟子遶壇七匝五門禮拜燒香飲食種種供養然以種種施利獻壇場聖眾及諸天等五阿闍梨施財任力多少勿量價利羯磨阿闍梨令弟子於北門面向壇右膝著地胡跪合掌阿闍梨背壇而立以杵指弟子身頂如經所說想諸佛聖賢種智字已最後指弟子心自念本尊真言三遍以金剛杵橫弟子合掌手以弟子禪智捻之阿闍梨以忍指安弟子合掌手心餘四度執弟子合掌手八峯左羽振鈴念五佛讚阿闍梨自與貫華生飯一分安弟子面前所排香華燈塗種種供養阿闍梨自與帶冠及前所排物等供養弟子師自執鏡於弟子面前令弟子覷鏡已蓮華阿闍梨云弟子見鏡中自己影像須想自身當灌頂時無常之身如獲常身想同佛身語已弟子即起蓮華阿闍梨令弟子念所認本尊真言或常持誦或六月已或弟子廣求教法隨意與之齋時飯已蓮華阿闍梨與弟子說上來所授教法至昏時五阿闍梨共排生飯十分各於隨門加持供養輪王阿闍梨加持供養上下二方已道場主排五童男五童女五金鞍轡馬全五乳牛並施五門聖眾每門施無稅地并苗各四畝稻大小麥等餘苗不得五床五褥新衣五對鞋五緉五護摩子鈴杵五副綾羅雜經金銀七寶等並施五阿闍梨前其阿闍梨等各背壇而坐各自想身為隨門本尊受弟子施利施利物等各置阿闍梨足邊弟子燒香先東門禮阿闍梨禮已師自右手接弟子右手引往南門阿闍梨處禮已東門師引已依本位而坐下皆准此引至北門禮已北門阿闍梨以自右手接弟子右手往東門禮中方阿闍梨已令弟子東門右膝著地合掌而坐五阿闍梨共在東門隨方而立自執隨方瓶弟子在中五阿闍梨各想身在隨方念奉送聖眾真言三遍已羯磨阿闍梨云弟子須自想身居壇中心而坐想壇如殿閣五阿闍梨亦自想奉送聖眾居空一拍手聲已來而住五師各自執隨方瓶齊灌弟子頂中方師瓶灌弟子頂口令弟子飲之羯磨師云五師灌弟子頂弟子想為五佛灌頂五師當灌頂時各想自身如前空中五佛灌弟子頂已令弟子起從東門拜壇場每拜已隨門阿闍梨各捻壇上彩色末與弟子摩頂及與弟子自喫少許隨門師云弟子自想身為隨方佛身至北門拜再至東門拜中方已然謝五阿闍梨後五師同聚壇彩色於中方白傘蓋下想為塔形聚彩色時五師各想如成佛塔聚已五師隨方各隨分香華供養已任意經行至來日以彩色安淨物中結綵樓置在內令淨人沐浴著新衣舁廣排威儀幢旛螺鈸音樂前引後五阿闍梨及道場主同送壇粉於河潬中造佛塔形而開四門每門作隨方佛中門想成佛形五師各於隨門廣作種種法事供養滿一晝夜三時課誦及燒護摩供養五師為弟子及眷屬等發願懺悔迴施功德普霑一切眾生同成佛道既迴施已弟子送五阿闍梨歸於精舍至三日後五師再令弟子於壇場處辦隨分供養以乳牛糞而成小壇上安鈔鑼中安舍利塔以一淨物擡塔令高次以河水置鈔鑼中當下水時五師各想沐浴五佛然四方各排佛飯一分生飯一分東方二分燈各一盞香爐各一五阿闍梨各擲時華一百八遍置鈔鑼中輪王阿闍梨以鐵匙子獻於乳飯遍數臨時亦置水中想安佛口內五師各振鈴種種法事供養已生飯棄淨處佛飯賜貧士鈔鑼內所有供養物等來晨送於河中至第七日五師再辦隨分供養加持及祭土地已五師自去壇埿皮送於河中其壇上土道壇主令淨人送於淨處爾時釋迦牟尼佛說是壇場祕密法已告金剛手菩薩曰若有國王大臣長者居士婆羅門等及諸四眾依法建此壇場受大灌頂行如是法者是真法王之子此諸人等所有曩劫五無間罪十不善業一切重罪皆得消滅國有災難亦自殄滅譬如積薪萬束難消一星之火十波羅蜜皆得圓滿決定無疑所獲利益難可具宣此法王子等諸佛如來皆共讚歎此人不久決成正覺命終之後生於西方極樂世界得見無量壽佛聞不退法與佛同等若復有人以壇場內加持之水霑洒人等依師教誨行如是法命終之後十方淨土隨意受生若復有人建此妙吉祥壇依師灌頂教誨加持纔行是法此人現世天龍八部恒來擁衛無不宗奉四大天王亦來擁衛如護諸佛此諸行人遊履之處四大天王及諸眷屬臣從預布天衣而為履踐常與行人以為給使此諸行人起大悲心未願成佛且願於當來世作大輪王擁護佛法常行十善利益眾生成願作大小國王身恒以正法化人亦願作大法師開人耳目轉大法輪出利眾生所願樂者悉皆滿足爾時世尊復告金剛手菩薩我說是法非吾所宣乃是過去諸佛同共宣說莫生疑難若復有人求如是法聽聞受持者先建妙吉祥壇一一諸佛前及壇場聖眾各生殷重心各辦諸供養受大灌頂已而得聽受持所作利益事乃至極少分並迴施眾生願成無上果若復有人不依師教誨不建此道場不受大灌頂終勿令見聞亦勿得入壇場若復有人竊盜聽是法廣招無量罪若復有人受是法已以二手捧傳教師右足安自頂上傳教師曰汝自今後觀一切眾生常起大悲心長者為父母想小者作弟妹想所有一切香華燈塗諸供養物運心供養壇場聖眾及供養一切眾生與供養佛勿得有異悉皆平等乃至異類先想諸佛在異類身有白傘蓋上有寶樓閣及想沐浴佛浴佛甘露水返浴於異類承此諸功德悉得離輪迴皆獲佛種子若有於此法心生疑慢者勿得為宣傳若有於此法不惜於身命乃至殷重心志求於此法傳教阿闍梨勿生悋法心爾時世尊說是法已會中有無盡意菩薩從座而起遶佛三匝却住一面白佛言世尊我等雖已見聞未曾有此大粉壇作觀修行祕密之法我等只依此法門而修行之復依何法而修行之爾時世尊告無盡意菩薩言我證菩提復應受持過去諸佛同共宣說大曼拏羅壇場聖眾真言汝等受持速得成佛汝等諦聽當為汝說爾時無盡意菩薩白佛言世尊大慈為我演說我等樂聞爾時世尊即說請吾功德無盡真言曰曩謨沒馱野曩謨達囉磨野曩謨僧伽野曩謨設枳也母曩曳怛他蘖哆野囉曷帝三藐三沒馱野唵阿弭哆鉢囉陛尾補攞蘗囉陛鉢囉嚩囉冒地薩弭悉地也摩賀蘖哩陛覩拏覩拏娑嚩賀爾時世尊說是真言已告無盡意菩薩言若有大乘行者建此壇場請五阿闍梨各於隨門獻淨水洒塗香散時華燒酥燈并諸供養咸悉奉獻念此密言皆一七遍爾時世尊復告無盡意菩薩言汝應受持普請大曼拏羅壇場聖眾真言汝若受持能脫惡道救諸眾生若有行人建此壇場請五阿闍梨隨門念此真言凡獻諸供養恒想諸佛眾誦此祕密言普請真言曰曩謨囉怛曩怛囉夜野曩謨阿哩也訖囉野麼多曳冒地薩怛嚩野摩賀迦嚕抳迦野怛儞也他唵阿訖囉野尾麼黎三滿多訖囉野羯攞陛蘖囉枲三母捺囉娑誐囉訖囉野悉地也入嚩哩多三滿多訖囉野布囉儞冒地唧哆楞迦囉訖囉野布囉儞摩賀抳也曩娑誐囉訖囉野戌計唵訖囉抳訖囉抳怛他迦捨訖囉野鉢囉嚩哩冒地也冒地也冒馱野冒馱野阿訖囉野羯㘑灑尾󰡊弟蘖誐曩訖囉養誐誐曩迦攞跛訖囉曳三滿多迦攞戍悉地也悉地也薩囉薩囉薩囉嚩播跛嚩囉曩訕帝鉢囉訕麼曩吽吽吽唵阿訖囉夜嚩囉曩尾穆訖帝努嚕努嚕誐曩尾誐帝三滿多濕嚩娑羯哩跛哩布囉拏摩努囉剃怛囉怛囉跢囉野覩𤚥麼麼濕嚩薩野尾補攞蘖囉陛娑嚩賀爾時世尊說是真言已復告無盡意菩薩汝應受持內外結淨真言若復有人建置壇場請五阿闍梨隨門默念此真言加持淨水將此淨水以自手掌自灌其頂及自飲已能消災橫獲大吉祥及為道場主洒入壇路及洒一切供養物等默誦此真言加持即說內外結淨真言曰唵尾誐多嚩囉曩三滿多跛哩數馱𩕳唵麼抳麼抳佉囉佉囉乞叉野蘖賀禰吽吽娑嚩賀無盡意菩薩復有普請阿彌陀如來阿閦如來毘盧遮那如來真言及想三佛種智字亦應受持若復有人建置壇場請五阿闍梨各想自身為釋迦牟尼佛寶閣然請三佛及想種智念此普請真言一七遍唵弭哩弭哩弭哩弭哩伽囉野伽囉野訖囉野訖囉野暗陀憾暗母𩕳母𩕳鉢囉薩囉鉢囉薩囉訖囉曳娑嚩賀佛告無盡意菩薩復有普請八大菩薩及四大天四大天王四大天女真言汝當受持若有眾生恒時供養默誦持者能殄障惱獲大智慧能開五眼利益無量即說普請真言曰曩麼囉怛曩怛囉夜野曩麼阿哩也嚩路枳帝濕嚩囉野冒地薩怛嚩野摩賀薩怛嚩野摩賀迦嚕抳迦野伊呬曳呬鉢囉娑曩矩嚕怛儞也他矩㘑矩㘑矩㘑毘夜娑嚩賀無盡意菩薩復有普供養八大菩薩真言我今宣說若有眾生虔誠供養默誦持者能令眾生獲四無礙辯增長福德即說普供養真言曰曩麼悉底踰迦曩闥野路迦寫呬多劍播夜曩麼悉底尾濕嚩嚕播野薩嚩嚩誐毘喻曩謨曩麼復次無盡意菩薩我有歸命供養金剛王大天真言汝當受持若有眾生香華供養默誦持者能拔有情出於三界獲大菩提即說歸命供養真言曰無盡意菩薩復有歸命供養大大天真言汝當受持若有眾生種種供養默誦持者同於諸佛天龍侍衛功德無量難可具宣即說歸命供養真言曰唵曩麼始嚩野扇多野迦囉曩怛囉野係多吠𩕳吠娜夜弭左怛麼南怛岡蘖帝播囉弭濕嚩囉壹底娑嚩賀無盡意菩薩復有歸命供養大自在天真言汝當受持若有眾生恭敬供養默誦持者能令有情得免輪迴獲大自在親自擁護求者遂願即說歸命供養真言曰唵曩謨摩賀儞嚩野摩賀背囉嚩野摩賀麼呬濕嚩囉野薩嚩儞嚩多布𠰒多曩謨塞訖哩跢野娑嚩賀無盡意菩薩復有歸命供養黑大天真言汝當受持若有眾生恒時供養默誦持者所辦事業皆得圓滿即說歸命供養真言曰唵曩謨摩賀迦攞野底哩補囉蘖囉娜賀曩野薩嚩儞嚩阿婆養娜那野薩嚩婆曳毘藥怛囉拏迦囉野薩娑嚩賀無盡意菩薩復有普請四大天王真言汝當受持若有眾生常當供養默誦持者能殄障惱獲大吉祥富貴自在壽命延長即說普請真言曰唵曩謨拶咄嚕摩賀路迦播攞野尾嚕拏迦尾嚕播乞叉地哩怛囉瑟姹矩吠囉能伊帝曳爽薩嚩儞嚩南布紫也演底布曩布曩薩嚩沫陵薩嚩度播薩嚩儞𠰢怛體嚩左頗攞嚩娑怛囉攃怛𠻴左曼娜𩕳鉢囉抳鉢底曳惹蘖多虞嚕唵室哩吠室囉麼曩野補嚕𤚥蘖謎曩麼薩娑嚩賀無盡意菩薩復有普請法語天女主寶天女吉祥天女降魔天女真言汝當受持若有眾生隨分供養默誦持者四大天女恒與眾生作大利益凡辦壇場或諸事業悉垂加護皆得圓滿即說普請四大天女真言曰唵惡乞叉麼抳三麼曳曩吽阿哩也屈呂毘夜細喻鉢卑夜娜野曩母曼祖室哩夜野矩麼囉部跢野怛儞也他唵室哩蘖哩鼻麼抳蘗哩鼻卑夜娜野蘗哩鼻三麼三滿多蘗哩鼻布惹嚩日哩抳娑嚩賀無盡意菩薩復有法語天女真言汝當受持若有眾生恒默誦持或常供養此人現世獲大智慧明記不忘即說法語天女真言曰唵曩母薩囉娑嚩帝曩麼娑覩毘樣󰽣囉儞夜迦麼左嚕抳尾儞也囕鼻羯哩灑弭悉地婆嚩覩銘娑娜娑嚩賀無盡意菩薩復有主寶天女真言汝當受持若有眾生常默誦持供養恭敬此人現世少病少惱無有非人得其魔便離諸災難即說主寶天女真言曰曩謨娑覩訶哩底也曳捺舍儞誐路迦播攞室者薩嚩吠阿怛囒拏羯哩囉訖𠻴矩嚕滿覩薩嚩尾怛訖哩惹拏賀囉𩕳訶哩多曳薩娑嚩賀無盡意菩薩復有吉祥天女真言汝當受持若有眾生供養恭敬默誦持者此人現世富貴自在於當來世獲得身相圓滿即說吉祥天女真言曰唵室哩悟哩唵室哩攞佉弭唵室哩野灑濕吠𩕳唵室哩沫蘇地沫蘇馱囉曩麼馱囉抳室哩儞尾野灑濕吠𩕳娑嚩賀無盡意菩薩復有降魔天女真言汝當受持若有眾生供養恭敬默誦持者此人現世凡辦事業皆得成就一切天魔不能得便即說降魔天女真言曰唵嚩日囉句嚕地濕嚩哩摩賀贊致𩕳摩賀尾儞也濕嚩哩摩賀沫泗濕嚩哩摩賀餉企𩕳摩賀曩儞𩕳尾濕尾濕嚩哩麼呬濕嚩哩薩嚩囉達悉地羯哩曩麼娑嚩賀無盡意菩薩復有加持飲食真言汝當受持若未來世有傳教師以諸飲食各碎少許共盛一器於壇前坐安左掌內念此真言加持七遍每至昏時往於壇外而以右手十方俵散為不能入曼拏大壇諸天鬼神而為供養依如是法所求遂願亦名隨求真言即說加持飲食真言曰曩謨囉怛曩怛囉夜野曩麼阿哩也嚩路枳帝濕嚩囉野󰂛地薩怛嚩野摩賀薩怛嚩野摩賀迦嚕抳迦野怛儞也他矩黎矩黎矩黎毘夜娑嚩賀無盡意菩薩復有遮一切惡魔消災除橫真言汝當受持若未來世有傳教師以線一條生酥黃芥子相和誦此真言加持二十一遍線用闌界壇場一切惡魔不能得入若有病人而用此線繫胭頸上當繫之時以此真言加持二十一遍病即除差生酥黃芥子以火燒之熏道場主滅其重罪若有病人以此生酥及黃芥子燒之熏病人鼻及所臥處其病即愈當熏之時亦念此真言加持二十一遍或以加持淨水闌界壇場亦念此真言邪魔不能得入若有病人加持淨水念此真言二十一遍以加持水洒其病人病即除愈若有眾生恒誦持者所有災患皆得消滅即說消災除橫真言曰唵怛儞也他唧哩唧哩摩買唧哩覩拏覩拏摩賀覩拏入嚩黎入嚩黎摩賀入嚩黎呬禮呬禮摩賀呬禮娑嚩賀爾時世尊說是摩訶三昧耶祕密法已彌勒菩薩等聞佛所說踊躍歡喜信受奉行