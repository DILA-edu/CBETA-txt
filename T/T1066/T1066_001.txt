依灌頂道場經說修陀羅尼法門求速出離生死大海疾證無上菩提者應須先入諸佛如來海會灌頂道場受灌頂已發歡喜心從師親受念誦法則後於淨室山林流水最為上勝建立道場安置本尊修真言者面向東方應以瞿摩夷塗拭其地以白檀香摩為香泥以用塗壇或方或圓隨意大小而於壇上散華燒香供養取二淨器盛滿香水安置壇中以用供養行者澡浴或不澡浴悉無障礙但當運心思惟觀察一切眾生本性清淨為諸客塵之所覆蔽不見清淨真如法性為令清淨故應當至心念此真言三遍七遍真言曰唵娑嚩婆嚩戍馱薩嚩馱麼娑嚩婆嚩戍度憾由此真言加持故身口意業悉得清淨然後五輪著地歸命禮十方一切諸佛諸大菩薩方廣大乘右膝著地懺悔隨喜勸請發願歸命十方等正覺最勝妙法菩薩眾以身口意清淨業慇懃合掌恭敬禮無始輪迴諸有中身口意業所生罪如佛菩薩所懺悔我今陳懺亦如是諸佛菩薩行願中金剛三業所生福緣覺聲聞及有情所集善根盡隨喜一切世燈坐道場覺眼開敷照三有我今胡跪先勸請轉於無上妙法輪所有如來三界主臨槃無餘涅槃者我皆勸請令久住不捨悲願救世間懺悔勸請隨喜福願我不失菩提心諸佛菩薩妙眾中常為善友不厭捨離於八難生無難宿命住智相嚴身遠離愚癡具悲智悉能滿足波羅蜜富樂豐饒生勝族眷屬廣多常熾盛四無礙辯十自在六通諸禪悉圓滿如金剛幢及普賢願讚迴向亦如是次禮本尊及諸聖眾真言曰唵鉢那摩吠由此真言作禮故本尊聖眾受為主宰次對本尊前結跏趺坐或半跏趺坐起大悲心我修此法為一切眾生速出生死大海疾證無上正等菩提先磨諸香以用塗手然後結於佛部三昧耶印以二手虛心合掌開二頭指屈輔二中指上節二大指屈輔二頭指下節其印即成置印當心想於如來三十二相八十種好了了分明如對目前至心誦真言七遍真言曰唵怛他誐姤那婆嚩野沙嚩賀由此印及誦真言故即驚覺一切如來悉當護念加持行者以光明照觸我身所有罪障皆得消滅壽命延遠福德增長佛部聖眾擁護歡喜生生世世離諸惡趣蓮華化生速證無上正等菩提次結蓮華部三昧耶印以二手虛心合掌散開二頭指二中指二無名指屈如蓮華形安印當心想觀自在相好具足誦真言七遍於頂右散印真言曰唵鉢那麼捺婆嚩野娑嚩賀由此印及誦真言故即覺悟觀自在等持蓮華者一切菩薩蓮華部聖眾悉皆歡喜加持護念一切菩薩光明照觸其身所有業障皆得除滅一切菩薩常為善友次結金剛部三昧耶印以左手翻掌向外以右手掌背安左手背用左右大指小指手相鉤如金剛杵形置印當心想金剛手菩薩誦真言七遍頂左散之真言曰唵嚩日嚕那婆嚩野娑嚩賀由此印及誦真言故警覺金剛部聖眾一切持金剛者加持擁護所有罪障悉皆除滅一切痛苦不著於身當得金剛堅固之體次結護身三昧耶印以手內相叉右押左竪二中指頭相拄屈二頭指如鉤形於中指背勿令相著並二大指押二無名指即成印身五處所謂額次左右肩次心喉於頂上散印各誦真言一遍真言曰唵嚩日囉儗𩕳鉢囉儞鉢多野娑嚩賀由結此印及誦真言加持故即成被金剛甲冑所有毘那夜迦及諸魔作障礙者退散馳走悉見行者光明被身威德自在若居山林及在險難皆悉無畏水火等災一切厄難虎狼師子刀杖枷鎖如是等事悉皆消滅見者歡喜命終已後不墮惡趣當生諸佛淨妙國土次結金剛輪大菩薩大威德契已入曼拏羅者受得三世無障礙三種律儀由入曼拏羅身心備十微塵剎世界微塵數三摩耶無作禁戒或因屈身俯仰發言吐氣起心動念廢忘菩提之心退失善根以此印契密言殊勝方便誦持作意能除違犯愆咎三摩耶如故倍加光顯能淨身口意故則成入一切曼拏羅獲得灌頂三摩耶應結印誦真言七遍二羽內相叉竪二定以二念糺二定二慧並申直安契當於心誠心誦七遍真言曰曩莫悉底哩野地尾迦喃薩嚩怛他誐哆喃闇尾囉𡁠尾囉𡁠摩訶作羯囉嚩日哩娑哆娑哆娑囉帝娑囉帝怛囉以怛囉以尾馱摩𩕳三畔惹𩕳怛囉摩底悉馱儗哩怛囕娑嚩賀誦此真言時作是觀念盡虛空界遍法界生死六趣有情速得入普集會大曼拏羅等同聖者次結定印入四無量心觀初入慈無量心定以殷淨心遍緣六道四生一切有情皆具如來藏備三種身口意金剛以我修三密功德力故願一切有情等同普賢菩薩如是觀已即誦大悲三摩地真言曰唵摩賀昧怛囉野娑頗囉次入悲無量心三摩地智以悲愍心遍緣六道四生一切有情沈溺生死苦海不悟自心妄生分別起種種煩惱業是故不達真如平等如虛空起恒河沙功德以我修三密加持力故願一切有情等同虛空藏菩薩如是觀已即誦大悲三摩地真言曰唵摩賀迦嚕拏野娑頗囉次入喜無量心三摩地智以清淨心遍緣六道四生一切有情本來清淨由如蓮華不染客塵自性清淨以我修三密功德力故願一切有情等同觀自在菩薩如是觀已即誦大喜三摩地真言曰唵󰡊馱鉢囉謨那娑頗囉次入捨無量心三摩地智以平等心遍緣六道四生一切有情皆離我所離蘊界及離能取所取於法平等心本不生性相空故以我修三密功德力故願一切有情等同虛空藏菩薩如是觀已即誦大捨三摩地真言曰唵麼護閉羯灑娑頗囉修真言者由習四無量心定誦真言故所有人天種種魔難業障悉皆滅除頓集無量福智身心調柔堪任自在次結輪壇印二手各作金剛拳進力檀慧互鉤結印於口誦真言即成入一切曼拏羅次安於頂於所建立道場處皆成大曼拏羅如本尊親自建立輪壇真言曰唵嚩日囉作訖囉吽𠺁吽鑁斛由結此印誦真言加持故修行者設有越法誤失三業破三摩耶戒能除諸過皆得圓滿次結請本尊印二手內相叉作拳左大指入掌以右大指向身招之真言曰唵阿嚕禮迦伊呬伊呬娑嚩賀由此真言印加持故本尊菩薩不越本誓將諸聖眾來赴道場加持修行者速滿本願次結馬首明王印辟除結界二手合掌屈二頭指無名指於掌內甲相背竪開二大指即成以印左轉三匝心想辟除諸作障者魔鬼神毘那夜迦退散馳走以印右旋三匝及揮上下即成堅固大界真言曰唵阿蜜栗覩捺婆嚩吽泮吒娑嚩賀次獻閼伽香水印二手棒閼伽器滿盛香水汎以時花當額奉獻真言曰麼娑麼娑嚩賀由獻閼伽香水供養令修行者三業清淨洗除一切煩惱罪垢從勝解行地至十地及如來地當證如是地波羅蜜時得一切如來與甘露法水灌首次結獻座印二手蓮華合掌舒開二無名指頭屈如開敷蓮華形真言曰唵迦摩攞娑嚩賀由此真言印加持故本尊聖眾真實受持蓮華寶座而坐次結普供養印二手合掌微交右押左置印心上誦真言五遍從印流出種種供養雲海塗香華鬘燒香飲食燈明賢瓶天妙技樂普遍供養諸佛菩薩本尊聖眾真言曰曩莫薩嚩怛他孽帝毘喻尾濕嚩母契毘藥薩嚩他欠嗢娜誐帝娑頗囉呬𤚥誐誐曩劍娑嚩賀由此真言印加持故諸佛菩薩本尊聖眾皆獲真實廣大供養法爾成故次誦讚歎迦麼攞目佉迦麼攞路佐曩迦麼攞薩曩迦麼攞賀娑哆迦麼攞婆母𩕳迦麼攞迦麼攞三婆嚩娑迦攞麼攞乞叉攞曩曩謨娑覩帝次結本尊心密印順教相應為念誦諦觀本尊身相好普放無量大光明所有受苦眾生類蒙光照觸皆安樂誦本真言七遍已頂上散印如垂帶心印兩手合掌虛掌內合腕二頭指來去聖千手千眼觀世音自在菩薩摩訶薩廣大圓滿無礙大悲心陀羅尼真言如文次取數珠捧持頂戴加持七遍真言曰唵尾路左曩麼攞娑嚩賀次以千轉真言加持七遍真言曰唵嚩日囉麌呬野惹跛三麼曳吽加持已即發是願願我及一切有情所求世間出世間殊勝大願速得成就二手持珠當心誦真言一遍與末後字聲移移一珠不緩不急不高不下稱呼真言字令一一分明或作金剛誦舌端微動脣齒合離諸散亂一心專注本尊勿緣異相或千或百常定其數念誦終畢捧珠頂禮志誠發願安珠本處復結本尊心密印念誦散印如前讚歎供養倍慇懃再奉閼伽稱本願復以馬首明王印三轉真言成解界如前請尊降入印大指外撥成奉送真言曰唵阿嚕力迦誐𤧳誐𤧳娑嚩賀行者奉送聖眾已復結定印起慈悲三部加持被甲冑禮畢辭退任經行如是依法修行者速集福智獲神通現世得入歡喜地後十六生成正覺