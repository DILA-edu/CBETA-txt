如是我聞一時世尊在迦毘羅城無憂樹園與阿難陀等大比丘眾及慈氏菩薩摩訶薩俱會一處是時復有天眾龍眾夜叉眾羅剎眾阿修羅眾迦樓羅眾乾闥婆眾緊曩羅眾毘舍遮眾畢哩多眾鳩槃茶眾布單曩眾執魅眾二十八大藥叉軍主眾四大藥叉軍主眾一切星曜眾乃至雪山苦行諸仙眾如是等眾皆來集會復有他方一切羅剎等眾所謂護迦儞隷布寫那哩枳吒迦囉拏穌摩娜摩賀賀哩摩怛哩眾如是等眾亦來集會復有四方四大羅剎所謂東方賀哩羅剎南方虞拏羅剎西方枳設哩羅剎北方摩尼袒哆羅剎此四羅剎性極暴惡各有六十眷屬是等羅剎亦來在會爾時淨飯王宮羅睺羅童子於夜臥時為惡羅剎而來嬈亂數數驚怖不得安隱時羅睺羅母耶輸陀羅及諸眷屬悉知世尊與諸聖眾在無憂樹園去宮城不遠於夜後分令羅睺羅與眾童子及諸侍人前後導從往詣佛所時羅睺羅童子至佛會已頂禮佛足獨於佛前涕泣而住爾時世尊告阿難言阿難汝見羅睺羅童子來詣我所涕泣已否阿難言唯然已見佛言阿難羅睺羅童子於夜臥時為惡羅剎及種種鬼神而來嬈亂不得安隱故來我所而求擁護阿難非獨今日羅睺羅童子彼此嬈亂不得安隱我滅度後末世之時一切眾生福力微劣於不善業增益熾盛由是諸惡羅剎及鬼神等遊行世間恒與眾生作不饒益種種嬈亂使無安隱我觀是事深可憐愍阿難我今為擁護羅睺羅童子及愍念未來眾生說大莊嚴陀羅尼汝當諦聽是時阿難及會大眾咸各默然願佛宣說爾時世尊即說大莊嚴陀羅尼曰怛儞也他伽儞誐囉伽曩鉢底具彌誐囉具摩鉢底瑟波哩迦伽哩尼伽囉鉢底娑囉鉢底馱曩鉢底酥囉鉢底阿隷半阿隷半鉢底摩鉢底阿鉢底嚩護鉢底護羅賀囉呬隷誐囉護嚕烏底隷普呬隷唵唧致隷鉢哆鉢致吒吒吠賀囉唵羅吠摩尼娑哩護摩賀呬隷護護三滿多娑娑哩阿三滿多娑哩波隷佉娑哩阿挽哩哆摩賀挽哩帝伽儞彌佉隷賀囉娑嚩賀阿難此大莊嚴陀羅尼乃是過去諸佛之所宣說我今為擁護羅睺羅童子亦復利益末世眾生今復宣說阿難若有眾生被諸羅剎及惡鬼神種種嬈亂者當以此莊嚴陀羅尼書於紙素作彼隨求戴於身臂當令諸惡羅剎乃至世間一切食膏血者惡鬼神類不敢侵近悉皆奔走四方四維十由旬外遠避而去當令眾生得安隱樂阿難若有眾生恒常讀誦此大莊嚴陀羅尼者所有一切刀杖毒藥不能為害乃至邪明呪術羂索繫縛人及非人一切惡事悉皆解脫乃至十由旬內一切眾生皆蒙擁護一切災沴咸皆殄滅阿難若有眾生欲持念此大莊嚴陀羅尼擁護自身及為饒益一切眾生者先當擇取清淨勝地預立幖幟然自齋戒香水澡浴當令身心內外清淨以線結界香泥塗地作曼拏羅於曼拏羅中備諸名花塗香燒香然燈種種供養面北端坐正念想佛世尊來降曼拏羅已然後奉獻種種供養歸命讚歎發堅固心勇猛不退為欲饒益擁護諸眾生故及求現前所作成就故先當持誦結界莊嚴陀羅尼警覺召請梵王帝釋及一切天龍夜叉羅剎諸鬼神等皆來集會當令世間一切惱害眾生諸惡夜叉羅剎部多等聞此陀羅尼已驚怖退散無諸障難得願圓滿即說結界陀羅尼曰怛儞也他儞隷儞隷尾摩隷怛摩隷護唧護唧悉哩底哩怛哩娑儞囉普莎賀阿難若誦此結界莊嚴陀羅尼已然後誦彼聖大莊嚴陀羅尼一切所作無不成就爾時慈氏菩薩摩訶薩從座而起住立佛前白言世尊我亦為欲擁護羅睺羅童子令得安隱亦復為欲利益未來一切眾生所有被諸嬈惱及一切惡人刀杖毒藥諸惡禁呪羂索繫縛如是等事悉令解脫於晝夜中安隱快樂亦說莊嚴陀羅尼惟願世尊許我宣說佛言當隨汝意爾時慈氏菩薩即說莊嚴陀羅尼曰怛儞也他阿嚩那底播那儞阿尾那努祖嚕祖嚕惹哩馱難尼難尼阿馱難尼三滿哆難尼儞哩瞢尼儞哩弭目儞扇底娑嚩悉怛也野喃摩摩薩哩嚩薩怛嚩喃左洛乞叉俱嚕娑嚩賀爾時娑婆世界主大梵天王前白佛言我亦為欲擁護羅睺羅童子及擁護未來一切眾生說自莊嚴明惟願如來許我宣說佛言善哉善哉當隨汝意時大梵天王即說莊嚴明曰三野體難盎虞哩半虞哩阿努哩嫩努哩尸契孕迦尸佉哩嫩度哩努哩努囉野底阿左阿左尾目左扇底孕娑嚩悉怛野野喃俱嚕摩摩薩哩嚩薩怛嚩喃左娑嚩賀爾時世尊知彼天眾龍眾夜叉等眾及諸鬼神各各為欲擁護羅睺羅童子及未來眾生皆悉欲說自明佛言汝等天眾龍眾及諸鬼神等欲說自明為擁護諸眾生者隨汝等意各各說之爾時善時分天即於佛前說自明曰三野體難囉瑟致哩波那瑟致哩嚕地囉迦囉尼儼鼻哩努哩努哩母唧設訖哩囉濟曳扇底孕娑嚩悉怛也野喃迦嚕弭摩摩洛乞叉俱嚕娑嚩賀爾時帝釋天主說自莊嚴明曰三野體難難左度努𠺽穌那帝穌那帝帝那帝帝那帝努哩彌酥彌那摩彌那彌底隷彌隷摩摩薩哩嚩薩怛嚩喃洛乞叉迦嚕引扇底娑嚩悉怛也野喃野嚩切摩滿鄧迦嚕彌娑嚩賀爾時毘沙門天王說自莊嚴明曰三野體難難尼馱努史迦儞愈哆訖哩目枳入嚩隷那彌尾賀隷娑哩娑哩嚩底扇底娑嚩悉怛也野喃摩摩薩哩嚩薩怛嚩喃左夜嚩切摩滿度婆挽覩娑嚩賀爾時持國天王說自莊嚴明曰三野體難馱哩難馱哩馱囉尼馱哩阿左愈帝布嚕母嚕扇底孕娑嚩悉怛也野喃摩摩薩哩嚩薩怛嚩喃左洛羼迦嚕彌夜嚩切摩滿度婆挽覩娑嚩賀爾時增長天王說自莊嚴明曰三野體難暗拏哩半多哩迦囉帝迦囉半帝迦囉嚕鼻迦哩馱哩迦曩迦鉢怛哩嚕嚕彌乞叉乞叉彌阿乞叉彌波乞叉扇底孕娑嚩悉怛也野喃摩摩薩哩嚩薩怛嚩喃左洛乞叉俱嚕夜嚩切摩滿鄧婆嚩覩娑嚩賀爾時廣目天王說自莊嚴明曰三野體難摩惹羅惹羅惹惹摩羅地哩地哩迦哩迦哩三滿哆枳哩枳哩扇底娑嚩悉怛也野喃摩摩薩哩嚩薩怛嚩喃左夜嚩切麼滿鄧迦嚕彌娑嚩賀爾時妙月天子說自莊嚴明曰三野體難唵嚩禰尾摩隷鉢囉婆娑嚩哩設多囉濕彌娑賀娑囉𡆆濕彌鉢囉底娑囉底娑嚩底娑嚩悉怛也野喃俱嚕摩摩薩哩嚩薩怛嚩喃夜嚩切摩滿鄧迦嚕彌娑嚩賀爾時一切天眾異口同聲說莊嚴明曰三野體難俱嚕俱嚕酥嚕酥嚕布嚕布嚕扇底孕娑嚩悉怛也野喃俱嚕摩摩薩哩嚩薩怛嚩喃左野嚩切摩滿鄧迦嚕彌娑嚩賀爾時諸星宿天異口同聲說莊嚴明曰三野體難哆隷哆摩隷阿隷那隷阿迦舍尾摩隷扇底孕娑嚩悉怛也野喃迦嚕彌摩摩薩哩嚩薩怛嚩喃左野嚩切摩滿鄧迦嚕彌娑嚩賀爾時一切龍眾異口同聲說莊嚴明曰三野體難嚩隷摩隷阿左隷麼地阿戍麼地布計扇底孕娑嚩悉怛也野喃俱嚕摩摩薩哩嚩薩怛嚩喃左野嚩切摩滿鄧迦嚕彌娑嚩賀爾時二十八大藥叉軍主眾異口同聲說莊嚴明曰三野體難涅哩茶鉢底鉢底嚕嚕達囉達囉扇底孕娑嚩悉怛也野喃迦嚕彌摩摩薩哩嚩薩怛嚩喃左野嚩切摩滿鄧迦嚕彌娑嚩賀爾時畢隷多毘舍遮鳩槃茶等眾異口同聲說莊嚴明曰三野體難尾部底三挽哩哆曩尾部底扇底孕娑嚩悉怛也野喃摩摩薩哩嚩薩怛嚩喃左野嚩切摩滿鄧迦嚕彌娑嚩賀爾時布單曩羯吒布單曩眾異口同聲說莊嚴明曰三野體難波努彌迦囉帝鳥馱野哆祖囉拏娑彌囉尼醋半底扇底孕娑嚩悉怛也野喃迦嚕彌摩摩薩哩嚩薩怛嚩室左野嚩切摩滿鄧迦嚕彌娑嚩賀爾時一切末怛哩眾異口同聲說莊嚴明曰三野體難迦隷摩計隷哆哩哆摩哩扇底孕娑嚩悉怛也野喃迦嚕彌摩摩薩哩嚩薩怛嚩喃野嚩切摩滿鄧迦嚕彌娑嚩賀爾時四方四羅剎異口同聲說莊嚴明曰三野體難阿儞播儞佉濟佉嚩濟祛祛哩隷閉波哩賀哩扇底娑嚩悉怛也野喃迦嚕彌摩摩薩哩嚩薩怛嚩喃左野嚩切摩滿鄧迦嚕彌娑嚩賀爾時捺囉彌多羅剎女說莊嚴明曰三野體難那那哩那哩賀賀賀賀呬呬呬呬護護護護尸枳枳枳唧枳唧尾目契摩佉惹佉喫吒彌致桉吒桉吒吒囉吒吒訖囉摩惹俱儒俱儒努努努努嚕努嚕怛嚕切彌隷彌彌隷阿曩過過欠彌努努努底體底彌底儞體隷彌致唧底彌致隷致閉致閉怛哩閉怛哩尼努呬儞母呬儞羅呬嚩呬那姹閉曳爾時娑婆世界主大梵天王前白佛言世尊我等天眾龍眾夜叉眾乃至捺囉彌帝如是等眾悉於此時對世尊前各說自明為欲擁護羅睺羅童子不令一切惡鬼神類侵近惱亂得晝安隱得夜安隱及一切時獲住快樂世尊我等所說自明不唯擁護羅睺羅童子亦與未來一切眾生而作擁護世尊若有眾生得聞我等如是諸明當須志心憶念受持當令彼等一切行不饒益種種之類或一由旬或二由旬或三四由旬乃至十由旬內不敢侵近驚怖退散遠避而去能令如是十由旬內諸惡消滅疾沴不行刀兵毒藥皆悉遠離亦復不為一切天龍夜叉羅剎乾闥婆阿修羅迦樓羅緊曩羅摩睺羅伽等而為障礙亦復不為一切部多非人之類而為障礙世尊如是等眾若有違逆不隨順者彼眾不容斥令離族爾時世尊告阿難言此大梵天王而於我前說是誠實之言我已證知阿難我所宣說大莊嚴陀羅尼有大力勢能伏諸惡有所饒益我已先說阿難若復有人以彼一切人非人等邪明呪術欲於眾生執持繫縛種種惱亂或在地上或在虛空或在山際或在山頂及一切處以我聖莊嚴陀羅尼威德力故悉皆破滅於諸眾生不能為害佛復謂阿難言佛真實法真實僧真實天真實仙真實如是五者不可違逆阿難如我所說汝善受持使於未來流行世間與諸眾生為大饒益佛說是經已時羅睺羅童子得聞世尊說大莊嚴陀羅尼及承一切明而擁護故不離是會得安隱樂心意快然歡喜踊躍以頭著地禮如來足與諸侍人還復王宮慈氏菩薩阿難陀乃至天龍夜叉及一切人非人等聞佛所說歡喜信受禮佛而退