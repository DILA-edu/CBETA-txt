夫念誦陀羅尼法先於三昧耶曼荼羅見聖眾得灌頂知本尊從師受得三昧耶即於山間閑處或於淨室畫本尊尊勝陀羅尼像安於東壁上持誦者以面對之其念誦處掘地深一肘半地中若有瓦礫骨灰毛髮及諸穢物等並須除之若無還取本土填滿築令平正土若有餘其地吉祥以瞿摩夷和好土泥地面令平正又取瞿摩夷和水誦無能勝陀羅尼二十一遍加持瞿摩夷其無能勝真言曰曩莫三曼多沒馱喃唵虎魯虎魯戰拏理摩蹬儗娑嚩賀加持已後從東北隅起首右旋塗之次取蜀葵葉或蓮子葉揩拭令其光淨於上取白粉和水以繩分九位拼之石上磨白檀香用塗九位其九位者中央安毘盧遮那佛位右邊安觀自在菩薩位觀自在後安慈氏菩薩位毘盧遮那佛位後安虛空藏菩薩位此菩薩左邊安普賢菩薩位毘盧遮那佛位左邊安金剛手菩薩位金剛手菩薩位下安文殊師利菩薩位毘盧遮那佛前安除蓋障菩薩位除蓋障菩薩位右邊安地藏菩薩位是名九位並用白檀香塗之以為迎請賢聖之位耳上安帳蓋四面懸幡道場四邊晨朝奉獻乳糜齋時獻酪飯并甜膩食及以諸漿兼諸果子四門安四香爐四隅安四淨瓶盛香水插花或青葉樹枝以為供養四角燃四盞酥燈道場前於念誦者座前安置閼伽香水兩椀所盛供養取金銀熟銅瓷器或新瓦器或螺盃或新淨葉餘並不堪欲盛食時先淨洗器覆之以香煙熏內既盛食已又須香烟熏之以無能勝陀羅尼加持水灑之則於壇中右旋布列然後於壇前安卑脚床子去地半寸或茅草薦或藉以淨物念誦者坐之念誦人應淨澡浴澡浴法如蘇悉地中說或以法澡浴觀法實相以為澡浴或以在家出家護持本律儀戒無所毀犯以為澡浴或每日三時佛前禮佛發露懺悔隨喜勸請發願迴向以為澡浴或以清淨真言加持七遍以為清淨澡浴正誦之時觀一切法本性清淨我亦得清淨如是作意即誦澡浴真言曰唵娑嚩婆嚩󰡊馱薩嚩達摩娑嚩婆嚩戍度憾每日入道場念誦定其時節或二時謂早朝黃昏或三時加午時或四時依瑜伽加中夜若於本教尊勝陀羅尼經每於白月十五日除滅業障增福延命要期誦一千遍證出世三摩地得不忘陀羅尼其日一日一夜不食為上或食三白食所謂乳酪粳米飯或粥為中或如常齋食為下身著淨衣服心應虔誠淨信心不猶豫若欲持誦至道場先雙膝著地禮毘盧遮那佛及八大菩薩發露懺悔發五大願一眾生無邊誓願度二福智無邊誓願集三法門無邊誓願學四如來無邊誓願事五無上菩提誓願成結加趺坐以香塗手結三昧耶印誦真言曰曩莫三曼多沒馱喃阿三冥底哩三冥三昧曳娑嚩賀其印二手合掌竪二大指印於五處額右肩左肩心喉各誦真言一遍加持頂上散由三昧耶印真言威神力故能淨如來地地波羅蜜圓滿能成就世間出世間悉地次結法界生印誦真言曰曩莫三曼多沒馱南達囉麼馱賭娑嚩娑嚩句憾結印相二手大指安於掌中各作拳竪二頭指側並合安於頂上從頂向下徐徐下散誦真言三遍即觀自身等同法界離諸色相猶如虛空次結金剛薩埵法輪印誦真言曰曩莫三曼多嚩日囉喃唵嚩日囉怛摩句憾結印相二手背相叉以左大指安右手掌中與右手大指相拄即誦真言三遍獲得自身如金剛薩埵次結金剛甲冑印真言曰曩莫三曼多嚩日囉喃唵嚩日囉迦嚩者吽其印相二手虛心合掌二頭指各安於中指背二大指並合於中指中節上成印同前五處各誦真言一遍由此加持自身成被金剛甲冑一切天魔無能親近次結不動尊印真言曰曩莫三曼多嚩日囉喃戰拏摩賀嚧沙拏薩叵吒耶吽怛囉吒憾𤚥結印二手各以大指捻小指及無名指甲上各竪中指頭指並之左手為鞘右手為刀以刀入鞘狀右刀印左旋轉辟除道場中諸魔作障者右旋轉八方結上下方隅界然後想道場中須彌山於山頂上想七寶樓閣於樓閣中毘盧遮那佛與八十俱胝十地滿足菩薩摩訶薩以為眷屬而自圍遶四門四隅各四菩薩及八供養以內外供養觀想奉獻了了分明次結奉請聖眾如來鉤印誦真言曰曩莫三滿馱沒馱南噁薩嚩怛囉鉢囉底呵諦怛他蘖當矩捨󰂛地者囉哩耶跛哩布囉迦娑嚩賀結相二手內相叉作舉申右手頭指屈如鉤形誦三遍由印真言威神力故諸佛如來及以聖眾不違本誓皆悉集會次結奉獻座印誦真言曰曩莫三曼多沒馱喃惡契相二手虛心合掌二小指二大指相合餘六指開舒微屈如蓮華敷誦三遍由此印及真言威力流出一切微妙寶座猶如雲海奉獻如來一切聖眾次奉獻閼伽誦真言曰曩莫三曼多沒馱南誐誐曩三摩三摩娑嚩賀即以兩手捧器當額䠒跪誦三遍奉獻閼伽沐浴聖眾次結奉獻塗香印誦真言曰曩莫三曼多沒馱南微輸馱巘度納婆嚩耶娑嚩賀契相右手竪掌向外以左手握右手腕誦三遍由此印真言威力故流出一切塗香雲海供養一切如來及諸聖眾次結奉獻花鬘印誦真言曰曩莫三曼多沒馱南摩賀昧怛哩夜毘庾那蘖帝娑嚩賀契相二手內相叉仰掌頭指相拄誦三遍由此印及真言威力流出一切花鬘雲海供養一切如來聖眾次結奉獻燒香印真言曰曩莫三曼多沒馱南達麼馱怛嚩拏鼻音蘖帝娑嚩賀契相二手仰掌以小指中指無名指屈竪相背誦三遍由此印真言威力流出一切燒香雲海供養一切如來及諸聖眾次結奉獻飲食印誦真言曰曩莫三曼多沒馱南阿囉囉迦囉沫隣捺埿摩賀沫履娑嚩賀契相虛心密令開掌如器誦三遍由此印真言威力流出無邊飲食雲海供養一切如來及諸聖眾次結奉獻燈明印誦真言曰曩莫三曼多沒馱南怛他󰋲怛紫娑叵羅寧嚩婆娑娜誐誐猱娜哩野娑嚩賀契相右手作拳竪中指以大指捻中指中節誦三遍由此印真言威力流出一切燈明雲海供養一切如來及諸聖眾又復如來大乘經所說當觀想幢蓋幡網瓔珞衣服繒綵等物諸供養雲海充遍法界誠實言伽他而讚曰以我功德力如來加持力及以法界力普供養而住次結虛空藏明妃印真言曰曩莫三曼多沒馱南薩嚩他欠烏娜蘖帝娑叵囉呬𤚥誐誐劍娑嚩賀其契相二手相叉合掌右押左誦七遍次想自身於心中有圓明月輪了了分明於月輪上想欠字白色放大光明遍照十方一切世界思欠字實相義所謂一切法等同虛空離諸色相離諸障礙則於真實理中觀自身作金剛波羅蜜佛母菩薩像左手持蓮花其蓮花上有五股金剛杵右手作仰掌垂手為施願勢具頭冠瓔珞面貌慈愍拔濟一切眾生勢作是觀已二手外相叉作拳竪二中指以此金剛波羅蜜印加持印於四處謂印心額喉頂印已便散手誦金剛波羅蜜真言曰唵薩怛嚩嚩日哩吽當印四處時各誦一遍即用前印安於額上誦三遍以為灌頂灌頂已其印手分兩邊以金剛拳繼頂後誦真言曰唵嚩日囉鼻詵遮誦三遍即結被甲印二手各作金剛拳各竪頭指當心相纏如繼甲冑即於背後亦復如是次臍次兩膝却繞腰後漸當心次兩肩亦如是繼次繼頂下項後額前却於腦後以兩金剛拳繼漸垂手兩邊徐徐下如垂帶勢即以兩手掌相拍三聲誦被甲真言曰唵砧又拍掌真言曰唵嚩日囉覩史耶縠自想己身成本尊已二手合掌屈二頭指甲相背以二大指壓二頭指頭如彈指勢即誦尊勝陀羅尼曰曩慕婆誐嚩帝怛󰪯路枳也鉢囉底尾始瑟吒也勃馱耶婆誐嚩帝怛儞也他唵尾戍馱也三麼三滿多嚩婆娑薩頗囉拏孽底誐賀曩薩囉婆嚩󰡊第阿鼻詵左𤚥素誐多嚩囉嚩左曩蜜㗚多鼻曬罽阿賀囉阿賀囉阿欲散馱囉抳戌馱也戍馱也誐誐曩尾󰡊提鄔瑟抳沙尾惹也尾󰡊提娑賀娑囉囉濕弭散祖禰帝薩嚩怛他孽多地瑟侘曩地瑟恥多畆捺㘑嚩日囉迦耶僧賀怛那󰡊第薩嚩嚩囉拏尾󰡊第鉢囉底儞靺多也阿欲󰡊第三麼耶地瑟恥帝麼抳麼抳怛闥多步多俱胝跛哩󰡊第尾娑怖吒勃地󰡊第惹也惹也尾惹也尾惹也娑麼囉娑麼囉薩嚩勃馱地瑟恥多󰡊第嚩日㘑嚩日囉孽鞞嚩日囕婆嚩覩麼麼薩嚩薩怛嚩難左迦也尾󰡊第薩嚩孽底跛哩󰡊第薩嚩怛他孽多三摩濕嚩娑地瑟恥帝勃𠆙勃𠆙󰂛馱也冒馱也三滿多跛哩󰡊第薩嚩怛他孽多地瑟姹曩地瑟恥多摩賀畝捺㘑娑嚩賀所誦之聲不高不下不緩不急一心緣觀毘盧遮那佛了了分明誦七遍已印頂上散取菩提子念珠安於掌中誦加持念珠真言曰唵尾嚧遮那麼羅娑嚩賀誦七遍已安頂上以左手當心承珠右手移珠每與娑嚩賀齊聲移一珠念誦至一百八遍乃至一千遍却取珠蟠於掌中合掌安於頂上而發所求清淨妙願願一切眾生皆悉獲得復結本尊印誦七遍或三遍復結金剛波羅蜜印又復結五種供養印并誦五種真言而供養之具如上說即結不動尊印誦一遍以印左轉即成解界執閼伽器奉獻供養即結前三昧耶印當頂上奉送誦三昧耶真言一遍不解此印便誦金剛解脫真言曰唵嚩日囉謨訖叉穆奉送諸佛聖眾如前禮拜發露懺悔隨喜勸請發願迴向已出道場後即於靜處轉讀大乘經觀第一義諦以此妙福迴向所求助成悉地若作息災法面向北其壇圓觀聖眾白色道場中所供養物皆白身著白衣面向北坐燒沈水香若作增長法面向東坐本尊及供養并自身衣服悉皆黃色燒白壇香若作降伏法面向南坐本尊及供養并衣服並青色或黑色燒安息香若作敬愛法面向西坐觀本尊赤色及飲食衣服皆赤燒酥合香