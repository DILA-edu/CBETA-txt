歸命一切佛菩薩頂禮依法寶藏神藏神歡喜令求者成就牟尼一切事今說寶藏神廣大儀軌護摩法則若持誦之人須一向歸命三寶先受灌頂為一切眾生慈心忍辱如所說法深信依行具此德者可行持誦儀軌之法欲作此法先自安坐諦淨身心思惟清淨之地可安賢聖堂殿之位所有河岸邊園林中山㵎內聖賢經行處有聖跡處無盜賊處三惡不生清淨處但得一處殊妙及無蛇蟲蚊虻潔淨地位去其瓦石取河岸上淨土填令平正以五種淨水誦心真言及外心真言八百遍加持於水灑彼地上起首先誦真言如得好祥瑞之時即於彼處或面東或面西或面北作廣大殊勝賢聖堂殿復用五種淨水結淨自身其水仍加持八千遍施一切眾生及餓鬼等然自志誠齋戒一日三時沐浴又於三時換著新淨之衣意中思念三妙解脫如是而行於晚間入此道場持誦至求辰日半出時持誦終畢然後用淨水入淨土少許洗身上分即默然面東或面西或面北端坐洗身下分復別取淨土和水漱口三遍持聖無能勝真言以手摩頂遍加持亦三即得擁護自身復頂禮賢聖誦心真言或外心真言加持香水三遍以水灑賢聖堂即獻二十種供養結三昧印成金剛牆結金剛橛印成金剛網即以兩手平掌相對以二中指相並無名指屈第三節二頭指附彼無名指背二大指附二頭指邊二小指如金剛針作寶藏神根本印此印結中間當得寶藏神得現復誦根本真言曩謨囉怛曩怛囉夜野曩謨麼尼婆捺囉野摩賀藥叉細曩鉢哆曳唵惹婆羅惹隷野娑嚩賀復誦心真言囉怛曩婆捺囉曩帝惹羅惹隷捺囉野娑嚩賀復誦外心真言囉怛曩婆捺囉曩帝惹婆羅謨契捺囉野娑嚩賀誦此真言已即以二頭指竪如金剛此成金剛牆印二頭指如環此成金剛網印如是頭指相合此成金剛橛印此三印與寶藏神真言同用得大擁護次請召賢聖於賢聖前作香臺以無蟲牛頭檀香及沈香等作香燭如是執彼香燭面向賢聖合掌恭敬安身不動即誦此真言曀呬曳呬婆誐鑁誦此真言已即以大指屈入頭指中間作召請印復誦召請真言囉怛曩婆捺囉曩帝曀呬曳呬祖嚕祖嚕馱囉馱囉惹羅曩舍野曩必哩野囉野娑嚩賀誦召請真言已得賢聖降臨即合掌各令三隻指屈第三節以中指相並大指相離作寶藏神師子座印以獻座此印結中間寶藏神并及眷屬皆坐其中而作施願次作結淨用烏尸囉木作拂畫本尊賢聖色相即以右手作拳左手按腰作用拂印而用拂拭誦結淨真言七遍獻於賢聖真言曰囉怛曩婆捺囉曩諦賀囉賀囉囉祖誐囉賀囉拏野娑嚩賀復說曼拏羅結淨儀則以衢摩夷及香作泥塗曼拏羅地四方廣闊十二指若十二指已上亦合儀則乃作結淨印即以兩手各舒五指指各相離而下按地作結淨印已即誦曼拏羅真言七遍真言曰囉怛曩婆捺囉曩帝俱胝羅俱胝羅襪哩哆必哩夜野娑嚩賀復說燃燈儀則於新器中盛黃牛酥用覩羅綿為燈炷即以兩手作拳相合展兩大指兩小指相合如針作寶藏神燈印復誦燈真言七遍真言曰囉怛曩婆捺囉曩帝護嚕護嚕鉢囉迦舍野娑嚩賀復說洗浴賢聖儀則若是金銀玉石等像即可以水洗浴像身若是土塐綵畫㡧像等以鏡照像浴其鏡像或夜後對月浴於像影作如是言我今獻浴即以兩手合掌令二小指相叉過二無名指入於掌中二頭指頭相抵屈如環二大指屈上節此是洗浴印復誦洗浴真言七遍真言曰囉怛曩婆捺囉曩帝薩曩曩必哩夜佉吒佉吒婆惹羅供婆惹羅娑嚩賀復說塗香儀則以無蟲白檀牛頭栴檀等香為塗香結香印作如是言我今獻香即以二手大指相向磔開二頭指屈於中節作塗香印復誦塗香真言七遍真言曰囉怛曩婆捺囉曩帝羅羅羅羅迦羅迦羅酥巘馱巘馱必哩夜野娑嚩賀復說燒香儀則以無蟲白檀牛頭栴檀沈香乳香等於爐內裝燒之時作如是言我今獻香以二手大指頭捻中指等三指甲頭令二頭指屈第三節作燒香印復誦燒香真言七遍真言曰囉怛曩婆捺囉曩帝覩嚕覩嚕摩賀度波必哩夜野娑嚩賀復說獻花儀則惹帝花摩隷迦花曼陀羅花蓮花優鉢羅花摩俱羅花等而供養時作如是言我今獻花即以兩拳相向竪展二大指作獻花印復誦獻花真言七遍真言曰囉怛曩婆捺囉曩帝補瑟波鉢羅嚕呬哩呬哩補瑟波禰伽娑嚩賀復說五色粉壇獻食儀則用青黃赤白綠五色粉以惹帝花摩隷花等裛過專心粉曼拏羅及獻食時作如是言我今獻食即以兩手五指平正按地作五色粉壇獻食印復誦五色粉壇獻食真言七遍真言曰囉怛曩婆捺囉曩帝呬呬摩賀譬曩麼隷必里野輸婆野娑嚩賀若所獻飲食用上好粆糖乳蜜造種種飲食及種種酥食其酥酪乳糖蜜名三味甜食食中最上及用五穀食乳汁蔬菜等諸味具足白日供獻夜分即已又以薑鹽胡椒三種具足作藥叉食每日夜分出此供養白日即已若持誦者先須乞食或乳汁蔬菜果子等結齋食已淨洗浴身然可課習所持之法令其精熟以前三白等食於賢聖堂外大樹下而為供獻作如是言我今獻食即以二手平舒十指端直令二大指安掌中作獻食印復誦獻食真言七遍真言曰囉怛曩婆捺嚩曩帝舍迦舍迦麼隷囉惹惹努劍波迦麼隷捺野迦禰呬禰呬娑嚩賀復說鈴儀則須用新鈴內有簧聲相最妙者安挂曼拏羅門樓之上作如是言我今獻鈴即以右手覆下作鈴印復誦獻鈴真言一七遍真言曰囉怛曩婆捺囉曩帝枳尼枳尼健吒迦囉拏具釤室里拏娑嚩賀復說作蓋儀則以木作蓋身用新淨白綾絹等為垂帶於帶上畫賢聖等及於帶中間以珠寶莊嚴成其寶蓋作如是言我今獻寶蓋即合掌頂禮屈兩手中間如蓋相作寶蓋印復誦獻寶蓋真言七遍真言曰囉怛曩婆捺囉曩帝仡里恨拏仡里恨拏蹉怛囉必里舒蹉怛囉囉叉迦娑嚩賀復說幢幡儀則所造幢幡宜用新鮮顏色即以左手大指捻中指無名指小指頭指竪立少斜作幡印以右手大指捻無名指及小指竪立中指及頭指少斜振動作幢印復誦獻幢幡真言七遍真言曰囉怛曩婆捺囉曩帝惹野惹野覩嚕覩嚕吠惹演帝必里夜野娑嚩賀如是二十種供養其根本真言內心印外心印加持供獻皆可同用復以二手作拳小指如針作寶藏神印此印中間見寶藏神得歡喜我今說彼聖寶藏神曼拏羅能令無財者得一切財無善者獲一切善能成就一切事滅一切罪能得夜叉富貴及得夜叉同住復說曼拏羅名夜叉門於清淨無人陸地樹林中以衢摩夷塗地種種香花恒用供養誦夜叉真言作灌頂法誦夜叉心真言作請召法及依法粉壇其曼拏羅令作四方每方各開一門方位周正於曼拏羅中心安寶藏神於寶藏上坐依次第裝嚴身色作白黃赤復作螺藏蓮花藏左名寶藏無量光右名寶藏金光東方安置夜叉王東南隅名摩尼光南方名寶光西南隅名水光西方名儞囉羯囉𤚥西北隅名伊舍那天北方名寶賢此八為大寶藏神眷屬若於此根本真言中求成就者細意思惟如法依行若不依者如行大地虛施辛苦令彼求者反成魔事是故一心於曼拏羅八眷屬處依法思惟志求成就五逆重罪皆悉除滅又持誦者先須受持齋戒常行慈悲喜捨所作曼拏羅先創一土臺四方平正以香水灑淨却移大力寶藏神安置東北方却於曼拏羅中方安本尊釋迦牟尼佛結跏趺坐合眼如入定相為三界師身真金色頂相圓滿一切莊嚴富貴第一彼佛左邊安大明菩薩名恒沙無畏觀自在身具四臂色如鵝如軍那花如月如真珠如乳色坐蓮華座手持蓮華頭作髮髻頂戴天冠上有無量光佛作善相圓滿誦者作如是言我今獻拂即以右手大指捻小指甲其餘三指如金剛杵相向上而轉作獻拂印復誦獻拂真言七遍真言曰囉怛曩婆捺囉曩帝左摩囉左摩囉必里夜野度吒度吒娑嚩賀復說佛身莊嚴儀則所戴頭冠寶帶瓔珞等皆用金寶莊嚴如闕金寶而以木作莊嚴之具及用雌黃等色莊畫衣服作如是言我今獻此莊嚴即以二手大指各捻中指下三指甲以兩手頭指屈而相鉤向上轉作莊嚴印復誦莊嚴真言七遍真言曰囉怛曩婆捺囉曩帝彌伽婆囉拏惹藍目伽曩娑嚩賀復說供養儀則以殊妙花鬘香花寶物及閼伽香藥清淨衣服眼藥金筯及五穀和合閼伽鉢供獻賢聖作如是言我今獻閼伽供養於師子座前即磔開大指作閼伽印復誦閼伽真言七遍真言如前誦如是持誦者於此閼伽真言法等先作精熟方可成就閼伽供養以頗璃寶等作十團食如闕緣以綠豆等五穀作十團食如闕五穀即以淨土為十團食而用供養次用果子如尾惹布囉迦果等應是吉祥甘美果子有殊妙香味自落者及果葉而為供養次用香如無妙香但以有香氣樹皮及花為粖作於香燭而為供養次用酥燈如無酥油以尸哩沙木或松脂等皆可燃燈而為供養若粉壇用七寶粖如闕緣即以五色米麵為粉如無米麵以上色白土或石粖淨沙染成五色可以粉壇次為賢聖出食如無飲食以果實藥根等代用如是儀則誦人雖闕緣須具二十種供獻若作曼拏羅須依行十波羅蜜無其罪業者而得成就不久速得法眼清淨證無為果若前十團食用五寶或五金或五穀等若用五穀為團食須染成作五寶色如以菉豆為食即染為青色假作大青寶等而彼誦者作如是言我今獻閼伽等供養次說發遣儀則用不蟲白檀及牛頭栴檀沈香龍華等即以中指無名指與大指相捻誦發遣真言加持七遍然後三說諸來賢聖隨自方位各歸本處以其香粖向空擲之用請召印磔開指頭亦成發遣印其發遣真言曰囉怛曩婆捺囉曩帝呬呬訖里哆帝左婆捺囉婆誐鑁捺惹拏誐蹉誐蹉娑嚩賀持誦者乃自啟言我以信心為作利益唯願納受此閼伽香花等將自眷屬乘虛空道往本世界最上所居火天等天如楞嚴經天藏經等所說如是諸方各有賢聖東方過五十世界有世界名曰開花彼有世尊名開花王如來彼有菩薩名妙吉祥而住於彼西方有國名為極樂彼有世尊名無量光如來彼有菩薩名觀自在而住於彼北方有國名阿拏嚩底彼有聖金剛手菩薩寶賢菩薩滿賢菩薩及寶藏神等大菩薩而住於彼如是等眾令還本位前曼拏內所有幢幡寶蓋香花燈燭杖拂飲食種種殊妙閼伽花等當欲供獻之時持誦者於賢聖右邊面前而住就左邊供獻持誦及同事者即須預洗浴結淨一依儀則召請賢聖供獻事畢然後發遣