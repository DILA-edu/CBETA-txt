受衣法受安陀會法大德一心念我比丘某甲此安陀會五條衣受一長一短割截衣持大德一心念我某甲比丘此安陀會二十五條衣受四長一短割截衣持此縵安陀會受持受欝多羅僧法此欝多羅僧七條衣受兩長一短割截衣持受僧伽梨法是僧伽梨條衣受長短衣持受縵衣法大德一心念我沙彌某甲此縵安陀會受持捨衣法大德一心念我比丘某甲此僧伽梨是我三衣數先受持今捨尼受餘二衣法大姊一心念我比丘尼某甲此僧祇支如法作我受持大姊一心念我比丘尼某甲此覆肩衣如法作我受持心念受捨衣法我比丘某甲此僧伽梨若干條今捨我比丘某甲此僧伽梨若干條受受尼師壇法大德一心念我比丘某甲此尼師壇應量作今受持受鉢多羅法大德一心念我比丘某甲此鉢多羅應量受常用故受藥法受時藥法藥無七過授有三種自受三法正食五觀受非時藥法大德一心念我比丘某甲今為渴病因緣此是蜜漿為欲經非時服故今於大德邊受受七日藥法大德一心念我比丘某甲今為熱病因緣此酥七日藥為欲經宿服故今於大德邊受受盡形壽藥法大德一心念我比丘某甲今為病因緣此薑椒盡形壽藥為欲共宿長服故今於大德邊受衣說淨法請施主法大德一心念我比丘某甲今請大德為衣藥鉢展轉淨施主願大德為我作衣藥鉢展轉淨施主慈愍故正說淨法大德一心念此是我某甲長衣未作淨今為淨故施與大德為展轉淨故長老一心念汝有是長衣未作淨為淨故與我我今受之汝施與誰施與某甲長老汝有是長衣未作淨為淨故與我我已受之汝與某甲是衣某甲已有汝為某甲故善護持著用隨因緣心念說淨法我比丘某甲此長衣淨施與某甲隨彼取用我某甲此長衣從某甲取還我某甲此長衣淨施與某甲隨彼取用金粟淨法此是我所不應汝當知之僧說戒法大德僧聽今白月十五日布薩白眾僧集某處說戒僧同犯識罪懺白法大德僧聽此一切眾僧犯罪若僧時到僧忍聽此一切僧懺悔白如是僧同犯疑罪發露白法大德僧聽此一切僧於罪有疑若僧時到僧忍聽此眾僧自說罪白如是尼差人請教授法大姊僧聽若僧時到僧忍聽僧差比丘尼某甲為比丘尼僧故半月往比丘僧中求教授白如是大姊僧聽僧今差比丘尼某甲為比丘尼僧故半月往比丘僧中求教授誰諸大姊忍僧差比丘尼某甲為比丘尼僧故半月往比丘僧中求教授者默然誰不忍者說僧已忍差比丘尼某甲為比丘尼僧故半月往比丘僧中求教授竟僧忍默然故是事如是持教誡尼法大德僧聽某處比丘尼僧和合僧差比丘尼某甲半月半月頂禮比丘僧足求請教授尼人告清淨法大德僧聽我比丘某甲清淨識罪發露法大德憶念我比丘某甲犯某罪今向大德發露後如法懺悔疑罪發露法大德憶念我比丘某甲於某處犯生疑今向大德發露須後無疑時如法懺悔說戒座上憶罪發露法我某甲犯某罪為逼說戒恐鬧亂眾故待竟當懺悔略說戒法諸大德是四波羅夷法僧常聞諸大德是眾學法僧常聞諸大德是七滅諍法半月半月說戒經中來諸大德今十五日布薩時各正身口意莫放逸對首說戒法二大德憶念今僧十五日說戒我某甲清淨心念說戒法今僧十五日說戒我某甲清淨比丘尼式叉摩那沙彌沙彌尼安居法對首安居法大德一心念我比丘某甲今依前三月夏安居房舍破修治故知莫放逸受持依誰持律者依某甲律師有疑當往問後安居法心念安居法我比丘某甲依某僧伽藍前三月夏安居忘結便成法及界與園成安居法受日法事訖羯磨受日法大德僧聽某甲比丘於此處雨安居若僧時到僧某甲比丘於此處雨安居為塔事出界行還此處住諸大德僧聽某甲比丘為塔事僧事出界行還此處安居僧忍默然故是事如是持羯磨受日法大德僧聽若僧時到僧忍聽比丘某甲受過七日法出界外為某甲事故還來此中安居白如是大德僧聽比丘某甲受過七日法出界外為某事故還來此中安居誰諸長老忍僧聽比丘某甲受過七日法出界外為某事故還來此中安居者默然誰不忍者說僧已忍聽比丘某甲受過七日法出界外為某事故還來此中安居竟僧忍默然故是事如是持對首受日法長老一心念我比丘某甲今受七日法出界外為某事故還來此中安居白長老知命梵二難出界法受日出界逢難法僧自恣法大德僧聽今白月十四日眾僧集某處自恣差受自恣人法大德僧聽若僧時到僧忍聽僧差比丘某甲某甲作受自恣人白如是大德僧聽僧差比丘某甲某甲作受自恣人誰諸長老忍僧差比丘某甲某甲作受自恣人者默然誰不忍者說僧已忍差比丘某甲某甲作受自恣人竟僧忍默然故是事如是持白僧自恣法大德僧聽今日眾僧自恣若僧時到僧忍聽僧和合自恣白如是正自恣法大德眾僧今日自恣我比丘某甲亦自恣若有見聞疑罪願大德長老哀愍故語我我若見罪當如法懺悔略自恣法四人以下對首法三大德一心念今日眾僧自恣我某甲比丘清淨一人心念法今日眾僧自恣我比丘某甲清淨尼差人自恣法大姊僧聽若僧時到僧忍聽僧今差比丘尼某甲為比丘尼僧故往大僧中說三事自恣見聞疑白如是大姊僧聽僧今差比丘尼某甲為比丘尼僧故往大僧中說三事自恣見聞疑誰諸大姊忍僧差比丘尼某甲為比丘尼僧故往大僧中說三事自恣見聞疑者默然誰不忍者說僧已忍差比丘尼某甲為比丘尼僧故往大僧中說三事自恣見聞疑竟僧忍默然故是事如是持比丘尼僧夏安居竟比丘僧夏安居竟比丘尼僧說三事自恣見聞疑罪大德僧慈愍故語我我若見罪當如法懺悔一二部僧得施法二二部現前得施法三時現前得施法四非時現前得施法五時僧得施法此是我物六非時僧得施法初明五眾死物之所屬二分法十種三同活共財法四負債法五明囑授六分物時七斷輕重物大德僧聽某甲比丘住處命過所有衣物此住處現前僧應分正明處分俱夜羅器者八量德賞物正明賞法大德僧聽某甲比丘命過所有此現前僧應分若僧時到僧忍聽僧今與某甲看病比丘白如是大德僧聽某甲比丘命過所有三衣鉢坐具此現前僧應分僧今與某甲看病比丘誰諸長老忍僧與某甲看病比丘三衣鉢者默然誰不忍者說僧已忍與某甲看病比丘衣物竟僧忍默然故是事如是持九分輕物法大德僧聽某甲比丘命過所有衣物現前僧應分若僧時到僧忍聽僧今持是衣物與比丘某甲某甲當還與僧白如是大德僧聽比丘某甲命過所有衣物現前僧應分僧今持是衣物與比丘某甲某甲當還與僧誰諸長老忍某甲比丘命過所有衣物現前僧應分僧今持與比丘某甲某甲當還與僧者默然誰不忍者說僧已忍持此衣物與比丘某甲某甲當還與僧竟僧忍默然故是事如是持四人分法以衣諸大德憶念今持此亡比丘某甲衣鉢與某甲着病比丘大德僧聽若僧時到僧忍聽某甲比丘命過所有衣物現前僧應分白如是大德僧聽比丘某甲命過所有衣物現前僧應分誰諸長老忍僧今分是衣物者默然誰不忍者說僧已忍分是衣物竟僧忍默然故是事如是持眾多人分法大德僧聽我等持是亡比丘某甲衣鉢與某甲看病比丘二大德聽此亡比丘某甲衣物應屬我等一人心念法此某甲亡比丘物應屬我十得受衣法懺悔法懺波羅夷法懺僧伽婆尸沙法懺偷蘭遮法已前三懺罪事非輕悔法繁密理須精練自可持律行用是常餘者博尋終成虛托必欲清蕩即是智人觀緣執法固無有失縱舒撰次非學不知徒費時功未辦前務故闕而不載必臨機秉御大鈔詳委懺波逸提法前懺捨墮僧中懺法初明捨財大德僧聽我某甲比丘故畜事長衣犯捨墮我今捨與僧中明捨心捨罪法乞懺悔法大德僧聽我某甲比丘故畜長衣犯捨墮是衣已捨與僧今有波逸提罪從僧乞懺悔願僧聽我某甲比丘懺悔慈愍故請懺悔主法大德一心念我比丘某甲今請大德為波逸提懺悔主願大德為我作波逸提懺悔主慈愍故和白法大德僧聽某甲比丘故畜長衣犯捨墮此衣已捨與僧是中有波逸提罪今從眾僧乞懺悔若僧時到僧忍聽我比丘某甲受某甲比丘懺悔白如是正捨罪法大德一心念我比丘某甲故畜長衣犯捨墮此衣已捨與僧有波逸提罪今向大德發露懺悔不敢覆藏懺悔則安樂不懺悔不安樂憶念犯發露知而不敢覆藏願大德憶我清淨戒身具足清淨布薩自責汝心生厭離還衣法初明即座轉付法大德僧聽某甲比丘故畜長衣犯捨墮此衣已捨與僧若僧時到僧忍聽僧今持是衣與某甲比丘某甲比丘當還此比丘白如是大德僧聽此某甲比丘故畜長衣犯捨墮此衣已捨與僧僧今持此衣與某甲比丘某甲比丘當還此比丘誰諸長老忍僧持此衣與某甲比丘某甲比丘當還此比丘者默然誰不忍者說僧已忍持此衣與某甲比丘某甲比丘當還某甲比丘竟僧忍默然故是事如是持後明即座直付法大德僧聽某甲比丘故離僧伽梨宿犯捨墮此衣已捨與僧若僧時到僧忍聽僧今持此衣還某甲比丘白如是大德僧聽某甲比丘故離僧伽梨宿犯捨墮此衣已捨與僧僧今持此衣還某甲比丘誰諸長老忍僧持此衣還某甲比丘者默然誰不忍者說僧已忍還某甲比丘衣竟僧忍默然故是事如是持對四人已下對首法諸大德聽我某甲比丘故畜眾多長衣犯捨墮我今捨與諸大德二長老聽若長老聽我受某甲比丘懺悔者我當受可爾對一人捨墮法捨衣法大德一心念我某甲比丘犯捨墮今捨與大德請懺悔主法明藏罪法先懺從生罪大德一心念我比丘某甲故畜眾多長衣犯眾多波逸提罪經夜覆藏隨夜展轉覆藏並犯突吉羅罪不憶數今向大德發露懺悔更不敢作願大德憶我懺悔二根本小罪法大德一心念我某甲比丘犯著用不淨衣及經僧說戒默妄語並犯突吉羅罪各不憶數今向大德發露懺悔更不敢作願大德憶我懺根本罪法大德一心念我比丘某甲故畜長衣不說淨犯捨墮此衣已捨與大德有眾多波逸提罪今向大德發露懺悔不敢覆藏懺後墮法大德一心念我某甲比丘犯故妄語波逸提罪不憶數今向大德發露懺悔不敢覆藏懺波羅提提舍尼法大德一心念我某甲比丘食比丘尼指授食犯波羅提提舍尼罪不憶數大德我犯可呵法所不應為今向大德悔過汝見罪不見慎莫更作頂戴持懺突吉羅法正明懺儀大德一心念我某甲比丘請大德為突吉羅懺悔主願大德為我作突吉羅懺悔主慈愍故捨罪法大德一心念我某甲比丘故不齊整著僧伽梨犯一突吉羅罪今向大德發露懺悔更不敢作願大德憶我誤作懺法我某甲比丘誤不齊整著僧伽梨犯一突吉羅罪我今自責心悔過六念法第一念知日月數今朝黑月小一日第二念知食處我常乞食我常自食已食我常食僧食我無請處今乞食若言今有請處念自訃我有請處今依背緣若言我有請處今捨與人若言我某甲比丘今朝檀越施與正食迴施比丘某甲檀越於我不繫我當食第三念知受戒時夏數我於某年某月某日某時受具戒今無夏第四念知衣鉢受淨我今三衣鉢具並受持長財並說淨第五念知食同別我不別眾食我有別眾食緣第六念身強羸應言我今不病堪行道我有病念須療治白同利食前後入聚落法大德一心念我某甲比丘先受某甲請今有某緣事欲入某處聚落至某家白大德知白非時入聚落法長老我非時入聚落至某城邑聚落某甲舍可爾作餘食法大德我已足食汝知是看是長老我已食已止汝食之呵責弟子法我今呵責汝汝去汝莫入我房汝莫為我作使汝莫至我所不與汝語汝莫依止我大德和尚我某甲今懺悔更不敢作弟子辭和尚白謝法我如法和尚不知我不如法和尚不知我犯戒和尚捨不教訶若有犯亦不知若犯而懺者亦不知諫作犯法大德莫作是不應爾大德所作非法非律非佛所教長老汝曾經二三說戒中坐何況多汝今無利不善得何以故汝說戒時不用心念不一心攝耳聽法故汝可問汝師和尚阿闍梨更學問誦經知諫法已然後訶諫諫止犯法大德當學戒讚歎戒不自破壞不犯罪不為智者呵責受福無量長夜安樂大德欲滅法故作是語耶大德既不學戒不讚歎戒亦自破壞多犯眾罪為智者訶責長夜受苦不得安樂汝還問汝和尚佛言五種持律若誦戒序乃至三十是初持律若誦戒序乃至九十事是第二持律若廣誦戒毘尼是第三持律若廣誦二部戒毘尼是第四持律若廣誦毘尼是第五持律是中春冬依止四持律若違突吉羅夏安居應依第五若違波逸提佛言持律人得五功德一者戒品牢固二者善勝諸怨三者於眾中決斷無畏四者有疑悔開解五者善持毘尼令正法久住佛言有四種斷事人若寡聞無慚若多聞無慚者在僧中言說斷事僧應種種苦切呵責令無慚者不復更作佛言有五種疾滅正法有比丘不諦受誦律喜忘文句復教他人文既不具其義有闕二為僧中勝人上座而多不持戒但修不善後生倣習放捨戒行三有比丘持法持律持摩夷不教道俗即便命終令法斷滅四有比丘難可教授不受善言餘善比丘便即捨置五互相罵詈互求長短疾滅正法佛言若上座既不學戒亦不讚歎戒若有餘比丘樂學戒歎戒者亦復不能以時勸勉讚歎我不讚歎如是上座何以故若我讚歎者令諸比丘親近習學其法長夜受苦我見如是上座過失是故不讚歎佛言毘尼有五答一序答二制答三重制答四者修多羅答五者隨順修多羅答僧祇律言欲得五事利當應持律一建立佛法二令正法久住三不欲有疑悔請問他人四僧尼犯罪恐怖者為作依怙五欲遊化諸方而無有礙是為篤信持律者五利十誦律諸比丘廢學毘尼便誦讀修多羅阿毘曇世尊種種呵責已讚歎毘尼多有長老比丘就優波離學律佛告比丘有十種法住世令正法疾滅有比丘無欲鈍根雖誦句義不能正受又不解了不能令受者有恭敬威儀乃至不樂阿練若法又不隨法教不敬上座無威儀者令後生不學毘尼致令放逸失諸善法好作文頌莊嚴章句樂世法故正法疾滅甚可怖畏諸比丘應如是知善見毘婆沙云佛語阿難我滅度後有五種法令法久住一毘尼者是汝大師二下至五人持律在世三若有中國十人邊地五人如法受戒四乃至二十人出罪五以律師持律故佛法住世五千年薩婆多論云毘尼有四義餘經所無一是佛法平地萬善由之生長二一切佛弟子皆依戒住一切眾生由戒而有三趣涅槃之初門四是佛法瓔珞能莊嚴佛法具斯四義功強於彼佛言有四種廣說若比丘如是語諸長老我於某村某城親從佛聞受持此是法是毘尼是佛所教若聞彼比丘所說不應生嫌疑亦不應呵應審定文句已應尋究修多羅毘尼檢校法律若聽彼比丘所說不與修多羅毘尼法律相應違背於法應語彼比丘汝所說者非佛所說或是長老不審得佛語何以故我尋究修多羅毘尼法律不與相應違背於法長老不復須誦習亦莫教餘比丘今應捨棄若聞彼比丘所說尋究修多羅若毘尼法律與共相應者應語言長老所說是佛所說審得佛語何以故我尋究修多羅毘尼法律與共相應而不違背長老應善持誦習教餘比丘勿令忘失此是初廣說是謂四廣說是故諸比丘汝等當隨順文句勿令增減違法毘尼當如是學佛說如是諸比丘聞歡喜信樂受持四分律刪補隨機羯磨卷下大德僧聽我比丘某甲老病不能無杖絡囊而行今從僧乞畜杖絡囊願聽我比丘某甲畜杖絡囊慈愍故大德僧聽比丘某甲老病不能無杖絡囊而行今從僧乞畜杖絡囊若僧時到僧忍聽比丘某甲畜杖絡囊白如是大德僧聽比丘某甲老病不能無杖絡囊而行今從僧乞畜杖絡囊僧今聽此比丘畜杖絡囊誰諸長老忍僧聽比丘某甲畜杖絡囊者默然誰不忍者說僧已忍聽比丘某甲畜杖絡囊竟僧忍默然故是事如是持大德僧聽某甲諸比丘受三十九夜僧事故出界是處安居自恣若僧時到僧忍聽某甲某甲諸比丘受三十九夜僧事故出界是處安居自恣白如是大德僧聽某甲某甲諸比丘受三十九夜僧事故出界是處安居自恣誰諸長老忍某甲某甲諸比丘受三十九夜僧事故出界是處安居自恣者默然誰不忍者說僧已忍聽某甲某甲諸比丘受三十九夜僧事故出界是處安居自恣竟僧忍默然故是事如是持我受七夜法若干夜在受彼出大德僧聽某甲比丘於此處雨安居若僧時到僧某甲比丘於此處雨安居為塔事僧事出界行還此處住諸大德聽某甲比丘為塔事僧事出界行還此處安居僧忍默然故是事如是持如是去者要有所得如是訖夜還凡諸部律受日又各不同後來諸師用事者各執一部不用餘部此亦是一家今詳此諸部律文及以前互用皆得所以然者如其定知前事須一夜即用十誦受一夜法乃至七夜亦如是或須三十九夜亦用十誦羯磨受法若須七日十五日一月日即用四分律文受日法若不定如前事幾日當了即用僧祇律文受日法後有人不解即誦四分羯磨文為他受僧祇事了不誦三十九夜此皆非法不成何以知羯磨文中牒事各各不同故知不成也今畏諸人謬用總抄諸部律正羯磨文呈簡諸賢任見作法隨事所用也大德僧聽若僧時到僧忍聽爾許比丘集結小界白如是大德僧聽爾許比丘集結小界誰諸長老忍爾許比丘集結小界者默然誰不忍者說僧已忍爾許比丘集結小界竟僧忍默然故是事如是持若解只改結字作解字喚諸文如前小界自恣團座大德僧聽若僧時到僧忍聽諸比丘坐處已滿齊如是比丘坐處結小界白如是大德僧聽齊如是比丘坐處僧於中結小界誰諸長老忍齊如是比丘坐處結小界者默然誰不忍者說僧已忍齊如是比丘坐處結小界竟僧忍默然故是事如是持