爾時世尊入般涅槃倚臥雙告諸大眾吾今欲般涅槃不見阿難及吾迦葉來時語言吾與汝不相見也即使憂波梨往詣刀利天上告吾母知舉身疼痛不可思議願母早來禮敬三寶爾時佛母於其中夜作六種惡夢一者夢見珍山崩二者夢見四海枯竭三者夢見五月下霜四者夢見寶幢幡摧斫幡花崩倒五者夢見四火來燒我身六者夢見兩乳自然流出爾時佛母說夢未訖正見憂波梨從空而來口問聖人從何方來顏容顦顇面色無光狀似怯人爾□憂波梨哽咽聲嘶量久不語告言佛母佛母我如來大師昨夜子時捨大法身入般涅槃故遺我來告請眷屬爾時佛母聞此語以渾塠自摸如須彌山崩遍體而現如波羅奢花悶絕躃地時有二天女將水𠹀之量久還惺爾時佛母將諸徒眾恭敬圍遶從刀利天下至娑羅雙樹間正見如來殯斂以訖唯有僧伽梨衣疊著棺邊鉢盂錫杖掛其樹上有二師子自剄而死十大弟子向天號哭爾時佛母手携此物而作是言此是我子生存在日持用此物化導眾生此物今無主也爾時佛母遶棺三匝却住一面悶淚而言告言慈子汝是我子我是汝母汝今入般涅槃云何不留半偈之法爾時如來聞母喚聲金棺自開却坐千葉蓮花臺上為母說法世間苦空諸行無常是生滅法生滅滅已寂滅為樂爾時佛母聞此法以心生歡喜還歸本天未至天所住立虛空心生慈悲嗚呼大哭天地震動淚下如雨雲中百鳥皆作哭聲一切恩愛會有別離何其如來□□□□□涅槃大般涅槃經佛