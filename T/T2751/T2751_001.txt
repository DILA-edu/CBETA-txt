究竟教亦備之理而言之不過身為真應教為權實此經備明故知理深說不盡也此長一中明經功德說示於盡下偈中噵流通之人功德不盡綺事說也為乘爾者大意正明流通經人德不盡耳不欲明經所以舉經者德備由經故噵也以要言者欲明如來德乃無量為明四義故稱要也四者是有如來一切所有之者此句欲明舉手低頭皆第一理此是第一明其教實如來一切自在神力者是第二明形方便則短顯長必求應道即長明短分傷真極明自在神力也如來一切祕要之藏者此是第三所乘方便如來為物分齊亡不求其一如來一切甚深之事者至極法身雖復為物權生脫滅真身深無其遷變此是第四身真寶也此經備明一切言皆於此經宜示顯說從是故已下品之第四結勸二人是以此經理深益物大故汝未來不得不說爾時故言於如來滅後應一心受持讀誦勸其弟子解說已下勸其師也從所在國土已下正舉理深並勸之人說經之處卷所住處皆應於中起塔供養重經故也所以者何已下便持所以此中非是生處得道便轉法輪處般處而起塔者何若外識知為弘一乘供養法華造此塔者乘理關心解生或滅萬行滿足得道之處持其經旨即轉法輪處知聖應遷即涅槃處偈中之明不頌品物第一諸菩薩請求流通初有三偈頌上第二五種瑞相就中但頌舌相放光磬欬彈指動地第五十方欽敬略而不頌身放無數光者欲明眾生根感萬差應亦非一從以滅虔緣已下十一偈半頌上第三佛告舉經理深以勸二依初有三偈正是頌上持經之人功德彌大從能持是經者已下廣嘆功德無量勸令弘經則為見我欲明三以佛真極理用之為體悟理在心名見也佛亦可隨刑不離聖故恒見也若能末世通經化物不但見佛亦復無順即法供養從於諸法之義已下四得上明自行從此已下明其外化經理資益具曰無礙便能稱根導利群生滅惡生善故云行世間能滅眾生闇即是滅惡教化已下明具生善經益既人二依未來不得不懃宜通後代從是故已下一偈半頌上第四結勸二人從此已下後世文中第二文也如來親自口告付囑此明如來以此大法付諸菩薩惡世宣通即是菩薩累重之事二者欲使二依在於未來宣通此經使累世不絕故言囑累品就此品中凡有四文第一從初以下訖普得聞知欲明如來口自慇懃誡勅二依第二從所以者何已下訖諸佛之恩欲明如來勸彼二依流通之時應彼二依通化之時應□佛成頌第三從時諸菩薩已下訖願不有慮明諸菩薩敬諾施行也第四從命時釋迦已下訖於長行明此如來說經也訖唱散隨意以右手摩無量菩薩頂者明其一手及於眾頂亦是神力隱其神力存口告之名我於無量修集是難得三菩提者欲明如來因地之時修行曠劫修因方始剋得法身其果故云難得如來欲以此之大法與物同證故付二依傳化來聞使千載不隧故云汝汝當一心流布此法廣令增益也令一切眾生普得聞知從所以者何已下品之第二勸彼二依□佛成頌所以汝等未來之世能流通者何要當學佛四種之法一明如來有大慈悲二明如來無諸慳悋三明如來應機授法故云無所畏四明如來是諸眾生之大施主若能修持如來四法便能惡世流通此經故云亦應隨學如來之法勿生慳悋從於未來世若男子女人已下勸其二依相根授法有大根者為說其一故云信如來智慧者當為演說此法華經從若有眾生已下明根小之人為說三乘故云餘深法中示教利喜經師尋此經文廣說法華當是空中所前以得知從上已來未曾有起此中始言從法生起摩頂付囑以此驗知襲從此已下訖於經末後世文中大段第三教二依未來之世流通法用然二依大士豈將聖教方文於流通欲對二依該於始學乘世之中苦行流通當如藥王權道普入當如妙音觀音說呪擁護如陀羅尼藉善知識汝妙莊敬作善知識如淨藏等也勸發二人如似普賢以此證便故引文在此也若論次第應在不輕後安就此品中凡為二文第一從初已下訖聞皆歡喜將明藥王本苦行事故宿王華說請其佛說第二從佛告已下訖以明供養明期藥王苦行流通之處第三從爾時彼佛如一切眾生已下訖其福最多正明藥王現在未來燒身辟苦流通所以乃導爾時彼佛為一切眾生說法華經者欲明□見莊嚴法中流通法華蒙經理益即時獲得色身三昧荷佛恩重并袍經澤故盡財命以供養之故以此苦行彰經理深得弘法華故云我今當供養日月淨明德佛及法華經不如以身供養若欲明此中一段眾生應見燒身喪命報經發道處多故言不如以身供養也欲明捨身亦是捨財云何道言真法供養但自悟道不同要燒身得解大乘為通大法故便捨身故言真法供養之耳如似香積因聞香故得解大乘也第一施者財施養形為下因財通小乘為中今日因財通大乘法為上故言第一千二百歲身乃盡有眾生滅盡應身則遷此之燒辟則燒欲伏還伏當知大士有物不同隨根隱顯耳不欲明指福多欲噵燒指傷筋傷骨難而能為其功則大若能持經功過於此以劣形勝心明經深理勸人流通第四從宿王譬如一切川流已下訖此經能救一切眾生已來正明此經理深言遠益物處多出過餘經二依未來應當流通第五從此經能救一切眾生者已下訖所得功德亦復無量上明理深何以得知下明此經能除物患利益無量證知深理也第六從若有人聞是藥王菩薩本事品已下應當如是□□□心付囑此品並勸二人在於末代受持流通從若有女人聞是品能受持者先勸弟子未來應當懃加聽受從若如來滅後二五歲以下勸其法師流通彼物從初已下明其滅惡故云不復為貪欲所惱從得菩薩神力已下明其生善從是時諸佛已下廣明諸佛嘆持經人德行深遠從是故宿王華已下正勸法師當於未來通經益物從宿王汝若見有受持是經已下勸彼弟子未來應當供養法師諸求大法從是求佛道者已下結勸供養第七從說是藥王品已下明當時之益其人乃法身大士先應東方此土有緣放光召之就此品中凡有五文第一從初已下訖而為說法明其妙音行之之處此中放光在略說後廣說初也所以放二光者放肉結光者結本最上表明一乘最上高勝放眉間者表明中道不偏之理也第二從釋已下訖亦欲聽是法華經故明其妙音將來之相第三從文殊白佛是菩薩種何善根已下訖如是饒益無量眾生廣明妙音有其德行第四從說是妙音品時與妙音俱來已下訖色身三昧明來往之益第五從說是來往品已下明當益也就第二段中久已須眾德本乃至道其恒沙等諸大三昧等皆是經家嘆妙音德非是如來解其德行若當此中已明德者下復何須更列德行從即自佛淨華宿王智佛已下欲明妙音將欲發來仰請彼佛辭求至此從佛告妙音已下淨華如來言對妙音意在戒初諸小菩薩所以誡者彼小菩薩不側釋迦現居勝化應形丈六情生奢敬是故誡言汝往莫生下劣相也從妙音菩薩白其佛言已下欲明妙音仰稟加被欲至娑婆妙音乃是法雲之士豈待加被方能來恒為小行觀言有假故云皆是如來之□從於是妙音菩薩不起已下正明妙音將來之相先觀此瑞相者使此大眾豫知妙音法身大士為聽法華不遠不而至彰理深玄生其懃仰並作益也從爾時文殊法王子見是蓮華白佛已下明此大眾覩此瑞相不達何所以生其疑問從佛告已下明彼妙音將來釋其疑句故云欲供養聽法華經正為弘經故來此也從文殊師利白佛是菩薩何善根已下品第三明其德行就中有二第一文殊發其三問第二如來答其問者種何善根修何功德此之兩句聞其因行而能有是大神通力此之兩句問其果也現在德也前明過去因也行何三昧已下第二問二其通因通不孤起起必由定故云何行三昧願為我說三昧若乎從唯願世尊已下第三問其身相從佛告已下如來答也從初已下訖并見文殊故身來至此是答第三問□□以令多寶命者凡有二義一明多寶弘經之首生緣中最是其上二明兩佛心同為明理一一使光召一則口告彰意無二從時多寶已下正明多寶言命妙音從于時妙音已下正明妙音仰奉聖勅來至此也訖到此土奉施供養順宜問訊我今欲見多寶佛身此之請見在方便品略說後廣說前事同大樂說請見莫異為證流通故在此明并見文殊者見其文殊所為者也從爾時華德白佛言已下訖是妙音菩薩深種善根答問一去問遠故重舉請答彼上問言種何善根明何功德有神通妙音過去以十方種種伎樂及七寶鉢是其緣內之拾以是其因也此是其行果今報生有是神力是其德也從汝但見妙音其身在此已下廣明現在果報德也從十萬恒河已下欲噵妙音非但此方亦於餘方亦於種種施化是妙音深種善根者此是華德領解之辭從世尊是菩薩住何三昧者重舉第二問以請其答彼上問言行何三昧今答名現一切色身者此是法身華三昧六根清淨也此人亦是法身大士妙音一流先應西方此土有緣私化到此普應諸門乘音度物名觀音世上之妙音從已音聲化人為名此之觀音從前音聲以得名也觀前聲而往度之因此為名也就此品中凡有六文第一從初已下訖名觀世音制其名稱也第二從若復有人已下訖巍巍如是欲明觀音於此世界名中益物最是其大拔苦濟厄利中超勝故下經言巍巍如是第三從若有眾生已下訖福德之利此噵觀音亦名觀音亦名觀念亦名觀形但此土名益處亦勝其形心從是故已下結其名勝勸人受持觀者名也從若有人已下格量名益勝於餘者所以道受六十二億餘菩薩名不如受持觀世音名者欲明觀音此少化緣勝餘菩薩即是眾生持人漏盡第四從無盡意白佛言已下訖執金剛神解普門義廣明其德無盡此中凡作三問云何遊於娑婆世界問形方便作何等形凡益群生云何而為眾生說法問言方便說何等法化於眾生方便之力其事云何者總舉前二義形言方便事竟云何如來下益應見佛身而為得益者現佛身也欲明聖應殊形六道隨物感見若形方便而為說法者隨其根性說法不同答言方便通答第二更無別文第五從無盡意觀世音成就如是已下訖於遊娑婆世界欲明觀音於人有恩勸人供養是故者是以觀音垂形六通答無量故應當盡受與供養也能施無畏者四種施中無畏最上何者為四一是財施二施小乘三施大乘四者無畏施中最勝故應供養故曰五名名施無畏者自此已下無盡意仰奉佛教與供養也珍寶是財云何而言受此法施者欲明無盡意欲使因財以通法也觀音初時所以不受凡有二意一欲使生愍懃之心二表大聖於財無著後所以受者知此時會因受迴奉便能解一乘法身故受之所以分作二施二佛者欲明佛至極之果正明萬善同歸妙果理無異趣此表一乘義二者欲明一分施佛一分施生佛欲表生滅斯皆是權准有法身是其真實流通法華正在此文第六從爾時持地已下訖品當時之益皆發無等等者菩提妙絕故云無等諸佛有證名為等也從此下文所以而與猶明方軌末代之中多有流礙若不加護化道則難欲令化流須呪防護故有此文二依大士積德遐劫其行深高內外累亡惡世宣通何待防護令言護者聽法弟子解不堅信若不既護心則須動化功虛設由護弟子化道得宜即護法師也就此品中凡有四文第一從初已下訖得幾所福問弘經人功德多少第二從佛告已下訖功德甚多如來正為□量持經之人功德無量供養諸佛有□散善是其福業豈況持經理中尊淨三相之時解此是惠業俱然高勝此即出下依功德所以俱言一四句偈者具欲彰下依得理處少不如上依功德猶常甚多況復上依俱然無量所以出此二依德者起下況文第三從爾時藥王菩薩白佛言已下訖應當擁護如是法師正明諸人說呪加護就說呪中第一藥王第二勇施此之□單以呪護第三毘沙門天王人呪等護第四持國天王二單呪護第五羅剎女亦身呪兩護從佛告諸羅剎女已下如來述嘆護功無量汝等但護四依弟子使經名指尚無量何呪擁護具足受持者呪護法師今得流通化功不綴福德俱然不可測量第四說此陀羅尼品已下明當時之益從已下欲教眾生未來應當藉善知識應如妙莊嚴王二依人作善知識應當如彼淨藏淨眼淨德夫人就此品中凡有五文第一從初已下訖劫名喜見明妙莊嚴藉善知識處第二從佛法已下訖好樂佛法正明三聖同化邪王令生令正見將明化益先出聽說兩人字也從是二子有大神力已下廣嘆二子有其高德必能化邪以生正信文略不嘆夫人德也從爾時彼佛欲引導說法華經上出其人令出法藥所以上子白汝共詣佛所者欲同與邪王作其化緣應往任父與共去者明能化之緣彼及所化人也令其文父母心淨信者既覩神變背邪歸正道根感發也第三從於是妙莊嚴王已下訖其國手正功德如是明妙莊嚴既蒙三聖方便引化迴邪入正諸佛聽法解生或滅如來即為記其功果第四從其王即時以國付弟已下訖亦應禮拜明此邪王既聞授即便領解歡喜讚嘆第五從說是妙莊嚴王本事品已下盡品明當時之益也此人乃是身法大士妙音一流奪應東方此去有緣隨感到此同與娑婆作受道緣就此品中凡有二文第一從初已下訖當為說之此是普賢現在之世仰勸如來說於法華此之勸諸與身子請一時之事第二從若善男子已下訖於品末此明普賢勸其二依及三品弟子未來應當受持流通就初段中復有二文第一從初已下訖其達已通此經家序列普賢將來之相第二從佛言已下正明普賢勸如來說遙聞說法華者聞其略說唯願說之召請其廣說就第二後世勸中復有六文第一初已下訖必得是經將明二依未來流通先出二依體相拔根此中自出下依體根略不明其上依相也第二從爾時普賢白佛言世尊後五百歲已下訖皆是普賢威神之力正明普賢勸三品弟子於未來世堅於信受第三從若有受持讀誦正憶念已下訖使不斷絕正明普賢勸上下二依未來若能流通此經功德於益處大不得不說第四從爾時釋迦讚言善哉已下訖能修普賢之行此明如來述其普賢勸於二依未來弘經功德處大第五從普賢勸三品弟子未來受持功德處大第六從說是品時已下訖於品末來明當時之益男子女人如來滅後云何能說於此經者欲令如來出下依相普賢先問具何等行而能惡世弘通經也即請未來流通之行正應直問下依之人有何等相如來下答修其四行便能流通即下依相成就四法如來滅後當得是經者當流通經也四行是何一者為諸佛護念者既連習種亦為護念未得深理不同佛解猶有退沒不與護名性種已上得埋處深解同如來必固不退福與護名第二殖眾德本者初依大士五恒行道廣積萬行故云殖眾德本亦可能解一乘法身之理能生萬德名為本也又復一解五恒行道是本也今能流通即是其德第三入正定聚者外凡夫人名為邪定性種人名為不定一得性地永不退失名為正定第四發救眾生心者初依大士善識機性慈悲應根授法必能流通此經也此總舉結句也從爾時普賢已下第二文也勸三品弟子若能未來從二依所聞法受持者我當設汝護中有二一以神力護之二以呪護從初已下訖亦為供養法華經故明下品弟子能聽受者我即護之除其裏患使得寧心受持經也故云令得安穩外惡不干言無伺求得其也若魔已下出裏想事是人者下品弟子人也乘六牙白象者法身大士豈可假運而行正欲寄事以明義耳欲明大士唯有萬行化物中要莫通六度故乘六牙大乘之理其體光潔稱之白運物出苦名為象也舉剛攝因就此事以為況耳供養守護者供養三品人也所以而然敬法故也下言亦為供養供養經也此品下品弟子但生聞惠從是人若坐思惟已下訖得如是等陀羅尼明中品弟子上明下品直云持此能思惟即是思惠已勝於前明知中品復乘白象現其前者應現故也若於法華為所忘失者此中品人推生思解過緣還退隨時為說使伏本解故我述為說令通利也大士隨機形言噵益處沾彌懃情無有已故言得□□甚大歡喜轉復精進也從以見我故已下出其所得前下品弟子中准明所除此中恒明所得故云即得三昧及陀羅尼也綺文說也後五百歲為惠惡世中已下訖我身亦自常護是人明上弟子上之二人但生聞思此言修習即是修惠此中亦略不明所得但明所除從於三七日已下欲教行人修行方法精進者教明修定若閑房淨室是下品定形□心攝上品定也從無有非人已下正出所除身護三處皆經文從准願世已下尊說呪總護三品弟子從有受持讀誦已下第三文勸於二依未來弘經果報則大經益既大未來何得不說被於未聞就中子分復有四文第一從初已下訖手摩其頭正明普賢勸於下依流通此經功德彌大當知是人行普賢行者普賢正以隨根赴感惡世宣通光揚大乘是普賢行此人流通功同普賢故云何行也初依大士深達乘理善識群機故為如來摩頂付囑第二從若但書寫已下訖娛樂快此是習種性中上品人也所以舉者正欲況出上依法師明弟子持經功德尚多何況上依惡世通經故自已言是以命終生忉利天者此已□報驗有內德第三從何況已下訖功德利益正勸上依末世弘經功德無量既有大益不得不說下就應中明其弘經所感果報是人命終者感盡故千遷前言命終者報盡終也與彌勒等同生兜率得豫清□故知德大第四從是故已下訖不斷絕正明普賢結勸二依智者若能宣通功德無量如上所說也故云應當一心自書使人書乃至如說修行也能通化者我要當以身況二力加護於汝外于不干流通大法令不隧沒故以神力通守護是經閻浮流布使不斷絕從釋迦讚言已下大段第四如來述其普賢上依未來流通功德是大就中復有二文第一從初已下訖守護是經將述普賢有其高德第二從我當以神通力已下正述普賢勸其二依來世弘經功德甚大我當以神通力守護能持普賢名今如來還題說普賢勸三品弟子之言下品中噵其有受持是經典者我當守護除其變患乃至上品噵我亦自常護是人受持普賢名者其受持法華等名也明弟子持經功德尚大況復二依未述弟子下別有文從若有受持不題上普賢勸二依之言汝上噵言二依未來流通此經於