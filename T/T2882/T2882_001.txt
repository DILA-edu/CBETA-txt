爾時佛在舍衛國妙龍□□□□□□□切眾生作罪不可論盡□□□□□□□道令得開悟吾今為汝說過去未來之見往昔空王佛時給孤獨園中有一老狐穴前燒其脂火夜半日月五星下造作魅蠱上牽天神下牽五帝復牽山神復牽河伯將軍復牽五道大神呼取百鬼造作魅蠱或作蒲人或作人形像或作符書厭禱呪詛或取人姓字或取棘針或果黃土或向日月獨語不自覺知或取人家衣裳或取人衣帶或取五綵綖縷或取人家甑帶或取人家瓫𤬪瓦器或取人家驢馬牛羊猪狗毛或取人家五行作具或取人家門楔或取人家匙箸作魅蠱或奇麻鄒馬或刺人身或刺人心胎或計人手脚或針人眼孔或針人腰背或取人頭毛或取黃土或取五綵帛或取人上下衣帶或魅蠱人田苗或捉群抄舉向壁獨語或作狩形像或作人頭形像或作魅等符書厭禱呪咀或令作人形言說不以道理或魅蠱人家牛馬羊犬雞猪狗或作生人口舌或作馬形或作鬼神形或作牛羊猪狗形造魅之人生死無道強殺良善若教他作千殃萬罪造者自當三梁六柱還著本主萬罪殃還自滅亡急去三千六百一十里止不得久停今請東方青帝神王來食魅人腹今請西方白帝神王來食魅人頭今請南方赤帝神王來食魅人眼今請北方黑帝神王來食魅人脚今請中央皇帝神王來食魅人手爾時眾中有一菩薩名為大力整衣為佛作禮白佛言世尊弟子不解罪福見世間眾生多有五逆不信首道共相魚肉有常惡念不知生天堂受樂不知有地獄憂苦共相煎煮魅蠱良善唯願世尊乃為弟子分別解說令得道迹度脫一切爾時佛告大力菩薩汝今未解吾為汝等分別解說汝今諦聽吾遣四天王等令下世間療治百惡不得停止急去千里可得免脫呪曰魅公字槃永都魅母字槃石奴今知汝姓字知汝姓名若作魅蠱者返受其殃汝教他作身自滅亡吾今請四天神王來錄魅人名字吾今呪魅人頭破作七分如阿梨樹枝今當知汝姓名急去他方不得停止今當請南無佛陀來呪魅人頭破作七分如阿梨樹枝今當請四天龍王來呪魅人頭破作七分如阿梨樹枝今當請阿傍來呪魅人頭破作七分如阿梨樹枝不得停止佛有如是大神呪此魅人頭破作七分如阿梨樹枝今當請普賢菩薩來呪魅人頭破作七分如阿梨樹枝今當請大智菩薩來呪魅人頭破作七分如阿梨樹枝今當請更明菩薩來呪魅人頭破作七分如阿梨樹枝今當請月光菩薩來呪魅人頭破作七分如阿梨樹枝今當請蒙光菩薩來呪魅人頭破作七分如阿梨樹枝今當請火光菩薩來呪魅人頭破作七分如阿梨樹枝今當請華光菩薩來呪魅人頭破作七分如阿梨樹枝今當請月明菩薩來呪魅人頭破作七分如阿梨樹枝今當請文光菩薩來呪魅人頭破作七分如阿梨樹枝今當請龍光菩薩來呪魅人頭破作七分如阿梨樹枝今當請明星菩薩來呪魅人頭破作七分如阿梨樹枝今當請千陽菩薩來呪魅人頭破作七分如阿梨樹枝今當請普明菩薩來呪魅人頭破作七分如阿梨樹枝今當請大明菩薩來呪魅人頭破作七分如阿梨樹枝今當請同光菩薩來呪魅人頭破作七分如阿梨樹枝今當請日中菩薩來呪魅人頭破作七分如阿梨樹枝今當請建立菩薩來呪魅人頭破作七分如阿梨樹枝今當請樹王菩薩來呪魅人頭破作七分如阿梨樹枝今當請龍天菩薩來呪魅人頭破作七分如阿梨樹枝今當請地動菩薩來呪魅人頭破作七分如阿梨樹枝今當請東方青帝神王來呪魅人不得停止今當請南方赤帝神王來呪魅人不得停止今當請西方白帝神王來呪魅人不得停止今當請北方黑帝神王來呪魅人不得停止今當呼日月五星二十八宿來攝魅人不得停止急去千里東方大狩來食魅人身南方蜈蚣來食魅人眼西方白象來食魅人頭北方黑象來啄魅人心藏中央黃帝神龍王來食魅人神吾見魅人眼目角張或作猖狂不似人形或在人門前或在屋裏或在碓磨上或在人田地間跳良不止或正月歲日或正月十五日或時節日或燒其脂火呪說不止吾知汝姓名不得停止急去他方若坐滅亡若立消滅頭破作七分如阿梨樹枝若生赤口赤舌菩薩呪令消滅急去不得久留爾時世尊言我今告十方眾生等吾今為汝一切眾生善男子善女人說此呪魅經時有十方諸佛過去七佛十六王子佛天上諸菩薩天人羅漢四天大王天龍八部諸善神四道果人一會在須彌山頭龍華樹下平量眾生云何可度若有比丘比丘尼優婆塞優婆夷男子女人有能燒香禮佛受持此經供養不絕令人得福若有憂苦之人能生善念皆得天堂之樂若有人轉此經時先清潔身行道燒香受持可得度脫若能誦此經七遍呪魅頭破作七分如阿梨樹枝一切眾苦皆悉解脫爾時一會一切眾生聞經歡仰為佛作禮持念奉行