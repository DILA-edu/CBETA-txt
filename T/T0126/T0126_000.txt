爾時世尊在舍衛國給孤獨精舍之內敷座而坐有諸苾芻及天龍八部人非人等圍繞世尊默然合掌聽佛所說爾時世尊告諸苾芻我今稱讚諸大聲聞能於佛法清淨修持而於自果皆具己德汝等諦聽善思念之吾當為汝次第宣說諸苾芻我弟子中有大聲聞棄捨王位久為出家最初悟道梵行第一憍陳如苾芻是復有聲聞少貪常喜持頭陀行大迦葉苾芻是復有聲聞具大辯才智慧第一舍利弗苾芻是復有聲聞修持精進具大神通目乾連苾芻是復有聲聞有所觀矚得大天眼阿儞嚕駄苾芻是復有聲聞具足定慧多聞第一阿難苾芻是復有聲聞善解軌儀能持律藏優波離苾芻是復有聲聞於大眾中能說妙法富樓那彌多羅尼子苾芻是復有聲聞坐臥等物悉皆具足捺羅󰪞末羅子苾芻是復有聲聞說法之音如師子吼賓度羅跋囉墮舍苾芻是復有聲聞善解經律而能論義迦旃延苾芻是復有聲聞能於佛法信解第一末朅哩苾芻是復有聲聞修持得果光顯氏族迦留陀夷苾芻是復有聲聞有所演說具大妙音跋捺哩哥苾芻是復有聲聞善解美語而能談論童子迦葉苾芻是復有聲聞四威儀中具大精進率嚕拏酤胝嚩蹉苾芻是復有聲聞於一切處能具速通嚩哩呬哥苾芻是復有聲聞善能進趣悟道得果唧哩野哥苾芻是復有聲聞能具火界神通修伽陀苾芻是復有聲聞捨於上族而樂出家賢苾芻是復有聲聞釋氏王族而捨出家優樓頻螺迦葉苾芻是復有聲聞於靈塔處而先受請布蘭那苾芻是復有聲聞隨所敷演而有大智俱絺羅苾芻是復有聲聞威儀端謹身貌圓滿烏波細那末朅梨子苾芻是復有聲聞唯於佛法解義第一半託迦苾芻是復有聲聞於四諦理能斷疑惑大半託迦苾芻是復有聲聞言直無隱警誡諸苾芻劫賓那苾芻是復有聲聞常行警誡諸苾芻尼難那哥苾芻是復有聲聞人多歸仰恒得財利細嚩羅苾芻是復有聲聞諸根隱密人所莫測難努苾芻是復有聲聞善持戒律清淨無缺羅睺羅苾芻是復有聲聞於所受身少病少惱未酤羅苾芻是復有聲聞常行布施而能不滅解空第一須菩提苾芻是復有聲聞於一切時而能少語昂誐帝哩野苾芻是復有聲聞於宿命智具足獲得所有往昔種種之事悉能解說輸毘多苾芻是復有聲聞能修淨行善住山巖護國苾芻是復有聲聞坐臥等物悉皆具足憍梵波提苾芻是復有聲聞於進趣中而能得定哩嚩多苾芻是復有聲聞修行能斷已生煩惱那羅陀苾芻是復有聲聞而能止息未生煩惱彌企哥苾芻是復有聲聞常具慈行梨婆多苾芻是復有聲聞能於苦中善行悲行畢陵伽婆蹉苾芻是復有聲聞具大捨行婆那梨苾芻是復有聲聞具大捨力得勝苾芻是復有聲聞於善惡法悉能了達羯諾迦嚩蹉苾芻是復有聲聞於世貪欲悉能速斷難陀苾芻是復有聲聞於所瞋恚便能速除彌𡁠羅苾芻是復有聲聞能修勝果速斷我慢摩那嚩苾芻是復有聲聞於愚癡法而能速斷婆囉墯惹摩那嚩苾芻是復有聲聞清淨修持善解因果摩那嚩苾芻是復有聲聞能修聖果具大利根盎堀摩羅苾芻是復有聲聞三業調順諸根柔軟薩哩波那娑苾芻是復有聲聞於微妙義善能咨問摩喝枳苾芻是復有聲聞有所言論具大辯才囉陀苾芻是復有聲聞以甚深義能問於母羯羅波苾芻是復有聲聞善閑法義結集伽陀嚩儗舍苾芻是復有聲聞所出語言悉皆真實尾舍珂半左梨子苾芻是復有聲聞以清淨心常樂求法達哩彌哥苾芻是復有聲聞修歡喜行具忍辱力布蘭拏苾芻是復有聲聞自內觀法善達本心野輸那苾芻是復有聲聞於世法中善解占相蜜哩誐尸囉苾芻是復有聲聞以殊勝心善解妙法達磨哥苾芻是復有聲聞於欲自在善了去來補特伽羅苾芻是復有聲聞於一切時而能善語波摩那苾芻是復有聲聞方便善巧能敷妙法達哩彌羅苾芻是復有聲聞得妙法義能次第說誐嚩捺多苾芻是復有聲聞於一切時說法無倦割閉怛計苾芻是復有聲聞恒肅容儀常懷歡喜無能勝苾芻是復有聲聞常具多喜正覺苾芻是復有聲聞唯於智慧而得解脫善生苾芻是復有聲聞而能獲得定慧解脫嚩澀波苾芻是復有聲聞能斷其貪昝謨哥苾芻是復有聲聞具善解脫吠囉吒星賀苾芻是復有聲聞清淨修持知已信解叉摩哥苾芻是復有聲聞於世間中最得殊勝摩呬哥苾芻是復有聲聞智解高深能破外論最勝苾芻是復有聲聞能具正見善破魔軍嬭訖囉咩𡁠苾芻是復有聲聞能於智慧善破愚迷惹伽迦葉苾芻是復有聲聞常行平等僕虞哥苾芻是復有聲聞修清淨智漸漸少塵率嚕拏酤胝羯蘭拏苾芻是復有聲聞於進趣中具大清淨烏怛嚕苾芻是復有聲聞身貌無缺諸根圓滿昂儗盧苾芻是復有聲聞而於修持善解空法仙授苾芻是復有聲聞於空法中深生信解尊那苾芻是復有聲聞於自果中唯具神通摩賀哥苾芻是復有聲聞善能觀於八解脫義信重苾芻是復有聲聞於威儀中樂妙色衣謨賀囉惹苾芻是復有聲聞廣談妙理具大眷屬散惹曳苾芻是復有聲聞定慧具足恒受人天供養善現苾芻是復有聲聞發心出家樂修聖行毘舍羅苾芻是復有聲聞因遇苦緣而乃出家沒麁馳哥婆囉特惹苾芻是復有聲聞厭離輪迴而求出家遜那哩哥帝哩野酤苾芻是復有聲聞悟世不堅深生厭離遜那哩哥婆囉特惹苾芻是復有聲聞默然止息容儀端謹薩呬瑟努哥苾芻是復有聲聞清淨修持性淳少辯烏波禰那苾芻是復有聲聞恒獨進修具寂靜行難禰哥苾芻是復有聲聞善於定慧得大解脫頸必羅苾芻是復有聲聞於愚迷者能令清淨龍護苾芻是復有聲聞能修淨行最後出家須跋陀羅苾芻是爾時世尊復說頌曰梵行少貪欲智慧與神通天眼及多聞清淨能持律坐臥等安樂具師子吼音信解與甚深善分別經律光顯於氏族具大微妙聲精進力難思善巧能談論有大速通力靈塔先受請直言無隱行警誡於僧尼能隱密諸根恒持清淨戒於身少病惱常行於布施少語恒默然具足宿命智坐臥具豐足常樂住山巖已生煩惱斷未生令止息恒入三摩地大慈及利益過失悉能除悲心息苦輪常行善惡法速除我慢相能斷貪瞋癡諸根利清淨善解因果法能問甚深理柔軟一切根具足大辯才問母甚深義能宣真實語善結集伽陀忍辱力能堅常樂甚深法具足忍辱力善達於本心占相悉能知具忍辱歡喜所欲常自在深入妙法門善以慧解心廣宣微妙法說法依次第無倦廣敷宣歡喜及多喜證得慧解脫得定慧解脫貪欲永已除深得解脫門了知自信解世間得最勝能破外論師善開發愚迷能破諸魔軍出家捨苦惱清淨智少塵圓滿具諸根解空無二法具得神通力善觀八解脫愛樂妙色衣有大親眷屬受人天供養信心而出家常行平等行厭世樂出家深厭輪迴苦恒行寂靜心具少分辯才止息默然住解脫行能深清淨愚迷者具如是功德故名阿羅漢爾時世尊說是頌已復告諸苾芻曰於此眾中而有十大聲聞我今稱說汝應善聽所謂憍陳如苾芻迦旃延苾芻富樓那苾芻薄拘羅苾芻離婆多苾芻盎堀摩羅苾芻耶輸那苾芻蘇惹多苾芻酤胝羯蘭拏苾芻吠舍羅苾芻如是十大聲聞於此眾中而為上首爾時世尊復告諸苾芻曰我今稱讚諸大聲聞苾芻尼亦於自果而修己德於我苾芻尼中有大聲聞苾芻尼棄於王族久為出家清淨威儀常修梵行摩訶波闍波提苾芻尼是少貪知足行頭陀行鉢吒左囉苾芻尼是智慧深廣有大辯才善相苾芻尼是能行善行威德無過蓮花色苾芻尼是於所修持善得天眼蘇摩苾芻尼是修聞思慧獲大多聞輸婆羯哩摩囉女苾芻尼是善能持律軌範無虧訖哩舍苾芻尼是能於妙法善巧敷宣施法苾芻尼是恒以慈心宣揚妙法釋女達磨苾芻尼是精修聖因光顯族氏大白苾芻尼是志求大果信心出家室珂羅哥長者母苾芻尼是宿植良因具大福德羅睺羅母耶輸陀羅苾芻尼是恒慕修持具大精進螺髻苾芻尼是而於自果能具速通賢苾芻尼是智慧甚深善解經律妙頸苾芻尼是如是諸苾芻尼於大眾中而為上首爾時世尊復告諸苾芻曰汝等諦聽我今稱說烏波薩哥於信心中亦修己行所謂初發信心歸依三寶布薩烏波薩哥跋梨烏波薩哥是住烏嚕尾螺具足能行清淨戒法那酤羅父烏波薩哥是住於婆儗數而於眾僧常行布施給孤獨長者是住於舍衛城曩修聖因具大福德善授長者是住於舍衛城於眾僧中常施飲食最首長者是住於廣嚴城恒於佛法僧中而能種種布施同生長者是住於王舍城恒為病苦者而施於湯藥大名長者是住迦毘羅城能於信心中常行慈悲行蜜茶哥長者是住於大賢城能以四攝法善化眾會心賀悉多哥長者及阿吒嚩哥是同住於大野從初發信心而能具大智烏波離長者是住那爛陀城能於眾會中談論師子吼勇猛長者是住於王舍城善有大智慧能破外論師訥哩目珂栗蹉尾長者是住於廣嚴城恒於大眾中廣說微妙法唧怛嚕長者是住蘇波羅哥城有所談論具大辯才勝軍王是都舍衛城於信心中利根第一哥路王弟是住於舍衛城而於信心中能具大智慧仙授烏波薩哥是住於舍衛城於信心中能持梵行布囉拏烏波薩哥是住於舍衛城珍寶具足庫藏豐盈廣聚人民多聞第一摩伽陀國頻婆娑羅王是都於王舍城常於三寶發菩提心而於世間多饒其子𡁠嚩哥長者是住於王舍城信心精進能具速通無畏王子是住於王舍城已斷根本而生信解摩伽陀國韋提希子阿闍世王是都於王舍城如是烏波薩哥於大眾中而為上首爾時世尊復告諸苾芻汝等善聽我今稱說烏波薩吉於信心中亦修己行所謂初發信心歸佛法僧難那烏波薩吉及難那力烏波薩吉是住烏嚕尾螺能起初心信解戒法諾酤羅長者母是住於婆儗數恒於眾僧常行布施毘舍佉母烏波薩吉是住於舍衛城宿施因豐具大福德哩提羅長者母是住於舍衛城修治湯藥施病苦者大軍長者婦是住波羅奈城於疾病者而能承事善愛長者婦是住於波羅奈城久已發信心常行於慈行奢摩嚩帝烏波薩吉是住憍睒彌國而於眾會中多聞能第一酤沒儒怛囉烏波薩吉是住憍睒彌國善能敷妙法而有大辯才善意王女是住於舍衛城久發信心能具大智尊那王女是住於王舍城而於色相中端嚴居第一正覺王女是住於王舍城能生信解意善發菩提心沒怛囉長者婦是住於王舍城於所住世多饒其子𡁠嚩哥長者婦是住於王舍城恒善能修持而具大精進率嚕拏長者婦是住於瞻波城恒於眾僧中能施住止處難那長者女是住於竹林中久發信心深解禪定哥路烏波薩吉是住於竹林中如是烏波薩吉於大眾中而為上首爾時大苾芻眾及天人阿修羅等聞佛所說皆大歡喜信受奉行