爾時持世菩薩白佛言世尊若復有人受持讀誦此陀羅尼者云何受持願佛演說爾時世尊告持世言若復有人於初二月白月一日於彼獨注入海之河乃入水中水至乳已面東向日合掌而立始從日出限至日沒誦持此呪從水出已絕食七日日夜誦持勿共人語然後乃畫持世本形將欲塗彩用珍重心以白栴檀香水塗絹乃經一宿表心供養命畫匠師令受齋戒澡浴新衣起珍重心依法莊彩像高十肘橫廣三肘色彩深綠座於蓮華莊嚴無量色彩鮮潔光明如日右手執果左手安慰容貌熙怡座前龍王手捧寶匣真珠寶瓶珊瑚碼碯金銀琉璃種種眾寶淨心供養上安諸天寶雲雨網大吉祥天手捧蓮華右邊安慰吉祥寶掌左邊侍立形色圓滿瓔珞嚴身手捧蓮華作安慰相持世之像舍利處安閼伽香水種種細食花鬘酥油然燈供養復用妙花酥油香燈飲食種種供養頻那及於夜伽希無魔事伸供養已復用檀栴沈水及諸妙香酥香油燈無量供養面對觀想菩薩像前志心專注端坐持誦始從寅時入於壇內或一七日或二七日乃至一日至日出時期願必應悉皆成就爾時世尊告持世言若復有人復於夜半入在水內誦持此呪滿八百遍於當月內獲滿所願佛告持世若復有人復於夜半依法誦持持世菩薩依法潔淨於六月內必獲所願佛告持世若復有人藏於財物後時廢忘依法誦持財物必得佛告持世若復有人欲求榮位晝入水內誦持此呪至於夜半復用胡麻而作護摩一粒一念一遍一燒至八百遍必獲大喜富貴滿足佛告持世若復有人用白芥子與酥相和一念一粒一遍一燒准前作法亦作護摩王獲喜慶國土無災佛告持世若復有人用妙乳香與酥相和而作護摩准前作法能息大臣所有災難佛告持世若復有人於夜半內志心誦持菩薩名號依法護淨一七日內獲大財喜成就具足佛告持世若復有人白月一日起首作法受持齋戒於舍利處安菩薩像依法供養憶念誦持菩薩名號志心期願必現化形於前慰安獲不退轉起菩薩行佛告持世若復有人素食梵行斷食酒肉日夜恒誦獲大富貴爾時世尊說此儀軌名根本呪即於眾會而說呪曰曩謨囉怛曩怛囉夜野唵嚩蘇馱哩薩嚩賀唵洛乞叉弭步多攞儞嚩悉甯曳薩嚩賀爾時世尊說此呪已告持世言所有印法以表心法亦名外表作此印時用於兩手合掌虛中復用頭指拳在中間無名指竪小指如計而互相交中指形狀直量如針此印形相住彼八方各各相離此持世軌儀之印依法結印誦持明呪一切所願皆得成就廣利有情爾時世尊而說呪曰唵室哩曳室哩迦哩馱曩迦哩馱禰也迦哩薩嚩賀爾時世尊說此呪已告持世言此三昧印應先合掌用大母指屈入掌內此名持世三昧之印爾時世尊而說呪曰唵三麼曳掃彌曳三麼野迦哩麼賀三麼曳薩嚩賀爾時世尊告持世言此三昧印神呪如是復次持世應用頭指及於中指第三節屈大母指竪此印名為持世菩薩根本之印召請聖賢及送聖賢皆作此印佛告持世應用頭指向外橫舒此名花印爾時世尊而說呪曰唵嚩蘇地薩嚩賀佛告持世此花印呪如是受持爾時世尊復告持世若復有人應用中指而各橫舒此名香印爾時世尊而說呪曰唵嚩蘇馱哩薩嚩賀爾時世尊說此呪已告持世言若復有人用無名指向外而舒名塗香印爾時世尊而說呪曰唵嚩蘇麼底室哩曳薩嚩賀爾時世尊說此呪已告持世言若復有人應用小指與大母指相捻而作餘三指舒如三股金剛此名燈印爾時世尊而說呪曰唵嚩蘇馱囉抳薩嚩賀爾時世尊說此呪已告持世言若復有人應用二手如掬水勢用大母指交結過在頭指已外此名食印爾時世尊而說呪曰唵馱囉抳馱囉抳薩嚩賀爾時世尊說此呪已告持世言諸餘供養同根本印呪加護之若常用法以常呪印而加持之若復有人彩畫持世菩薩之像應用新絹細妙無瑕依佛肘量長可二尺橫一尺像上安佛右邊觀音聖自在像左邊建立金剛手像從佛中間安持世像像形金色菩薩右手作施願相莊嚴種種真珠瑠璃乃至碼碯皆用嚴飾於下右邊安誦持人右手頂禮左手持冠於白月內圖畫菩薩於此誦持一十萬遍隨力供養爾時世尊告持世言若復有人將欲種田誦持之人澡浴新衣受持齋戒以菩薩像安在田中復用塗香花鬘瓔珞細妙飲食珍重供養念菩薩名至八百遍又於像前加持香水誦八百遍滿注賢瓶安在像前令種田人及牛耒󰻷行列而立以賢瓶水乃用灑之并誦持人灑之亦爾令誦持人繞此田地及彼人牛行於七匝然可下子爾時世尊告持世言若復有人將欲收田於地四隅安僧令齋飲食如法此誦持人沐浴淨衣受持齋戒復用尊像安置田中復用華香燈燭飲食種種供養誦呪加持滿八百遍復於像前香水滿瓶誦八百遍復加持之菩薩尊像面東安置塗香酥油花鬘飲食淨心供養穀實倍增離諸災難爾時世尊告持世言若復有人於此穀聚四隅之間安四童女著新淨衣素食令齋誦持此呪而加持之穀亦增多災難不侵復次持世若量穀時彼人想念菩薩尊號若誦持人不得出聲默念專志量畢已來亦乃倍增佛告持世若復有人田初熟時應先供養佛及聖眾增福無量不可稱讚爾時世尊告持世言若復有人於收藏時先於倉內畫二矮人裸形大肚手執栲栳作瀉穀勢穀形金色於此倉內陳設種種然後倉內燒眾妙香及以眾花閼伽香水傘蓋幢幡并諸供養復將菩薩安於倉內復用牛乳灑在倉內誦持真言除去諸物方入財穀吉祥無患復次持世於此庫藏陳設新食香花供養受持讀誦此陀羅尼離諸災難復次持世若復有人而用綵帛書寫持世陀羅尼經復用香熏讀誦頂戴增福無量息除災難佛告持世若人誦持應先淨心誦八百遍此陀羅尼日三時誦所願必應菩薩加祐復次持世若復有人求諸所願於自所止向東北隅起聖持世菩薩形像用妙綵帛依法圖寫乃至工畢潔淨安置志心供養閼伽香水塗香燒香栴檀沈水種種眾香復用五寶及用五藥乃至五穀閼伽之瓶以帛覆上勿開此瓶依法誦持此陀羅尼一切所願悉皆滿足財物增長獲福無量爾時世尊復告持世若有眾生欲作倉庫隨量大小若欲取時應用酥食供養尊像依法誦持此陀羅尼百二十遍滿此數足然後方出息除眾難爾時世尊告持世言若復有人持財遠出骨肉憂惱用白莎草木濯取汁牛黃欝金龍腦檀麝和閼伽水畫於舶船淨心誦持此陀羅尼財物速至遠路平善增長滿足爾時世尊而說呪曰怛儞野他唧隷唧隷阿誐蹉阿誐蹉婆誐嚩諦爾時世尊說此呪已復告持世此陀羅尼若有受持能滿一切有情所願譬如水大遍滿於地又如日光能破諸闇猶如月光與物清涼爾時世尊而說呪曰怛儞野他馱曩努嚩嚕拏室寗嚩印捺囉室寗嚩蘇諦惹娑摩努努誐䜝唧哆野覩設哆檐薩那鉢囉野探野他迦楞悉殿覩滿怛囉跛那儞賀怛儞野他佉吒佉吒契致契致具啅具啅蘇嚕蘇嚕母嚕母嚕捫左捫左曩摩哩曩摩哩泥呬泥呬捺波野捺波野鉢怛囉底瑟姹諦呬囉抳野蘇嚩囉拏鉢囉捺波野娑嚩賀嚩蘇地娑嚩賀阿耨答半曩野娑嚩賀嚩護地娑嚩賀嚩蘇馱地波哆曳娑嚩賀愚矯娑嚩賀蘇囉鼻娑嚩賀印捺囉野娑嚩賀嚩嚕拏野娑嚩賀吠室囉摩拏野娑嚩賀𡫸世毘喻尾𡫸世毘藥娑嚩賀塢答波捺演覩弭劍乞叉曩訶阿尾囉訶曩拏謨捺演覩唵怛蘇呬迷𡫸呬捺捺波野娑嚩賀爾時世尊說此呪已告持世言此呪名為持世菩薩心陀羅尼若復有人淨心受持此陀羅尼憶念不忘能滅重罪獲福無量捨離三惡圓滿富貴於諸所願無不具足乃至究竟成無上果爾時持世菩薩及諸聖眾聞佛所說歡喜無量頭面禮足信受奉行