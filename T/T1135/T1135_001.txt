如是我聞一時佛在殑伽河側與諸比丘及大菩薩無量天人大眾俱爾時世尊告毘沙門等四天王言有四種法甚可怖畏若男若女童男童女一切有情無能免者所謂生老病死於中一法最為遍惱難可對治所謂死怖我愍是故說對治法爾時四天王白佛言世尊我於今日為獲大利唯願世尊為眾生故宣說是法爾時世尊面向東方彈指召集一切如來作是誓言所有十方一切如來應正等覺為眾生故證菩提者咸皆助我令我以一切如來威神力故悉令一切眾生轉非命業使增壽命我昔未為眾生轉此法輪於今方轉能令眾生壽命色力皆得成就無夭死怖如是南西北方四維上下召集驚告亦復如是爾時十方盡佛眼所到若干世界一切如來皆悉赴集遍滿虛空數如微塵爾時一切諸佛為加持故異口同音即說一切如來金剛壽命陀羅尼曰怛胵他者犁者攞者犁彌娜知薩嚩薩底稽斫訖浪蘖南鉢囉舍滿都薩婆路誐薩婆薩怛嚩南阿娜𪘜俱娜𪘨遮㘑遮㘑係麼澆哩係麼儞鏟尼係麼尸棄矯囉微矯囉迷係俱囉微信囉𠼐俱麼底微捨麼抳戍戍毘嚩阿者犁彌者犁麼尾覽麼戶毛戶毛唵麼折囉諭師薩嚩訶爾時十方佛所一切執金剛菩薩異口同音亦說延命陀羅尼曰吽吽尸棄薩嚩訶如是一切如來及十方執金剛菩薩說是陀羅尼已隱而不現爾時毘沙門天王白佛言我亦以佛神力為一切眾生加持護念除非命故說陀羅尼始尾帝始尾怛犁栗利爾時毘樓勒叉天王又白佛言我亦以佛神力為多眾生除夭命故說陀囉尼摩登霓摩登儗尼輸麼輸麼謀爾時提頭賴吒天王亦白佛言我亦為諸眾生除死怖故說陀羅尼者𡅏者𡅏者囉𠼐爾時毘樓博叉天王亦白佛言我亦以佛神力故令一切眾生除非命故說陀羅尼未臨麼麼麼佛告四天王言若有讀誦此經日日受持乃至一遍當敬彼善男子善女人應如佛想終不墮三惡道定增壽命若人每日為一切眾生轉讀此經終無夭死短命之怖亦無惡夢魘魅呪咀惡形羅剎鬼神之怖亦不為水火兵毒之所傷害一切諸佛菩薩攝受護念其處亦為佛所護持爾時世尊說是經已毘沙門天王等一切大眾皆大歡喜信受奉行