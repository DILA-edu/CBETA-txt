歸命金剛手密主大菩薩能說最上乘令速證菩提賀野紇哩縛能摧諸魔障以慈悲方便現大忿怒形成大威日輪照曜無邊界修行者暗暝速得悉地故流沃甘露水洗滌藏識中熏習雜種子速集福智聚獲圓淨法身故我稽首禮我今依密言微妙理趣教說最密儀軌阿闍梨先擇修密言弟子淨信三寶者愛敬於大乘渴仰瑜伽教好修菩薩行其心不怯弱求學相應門捨身命及財無厭倦悋惜族姓具諸根多聞護正法愛樂六度行愍念諸有情常被大誓甲盡度無邊界一切有情類令疾證菩提阿闍梨若見如是法器人方便而勸誘先當為演說微妙菩提道善巧般若理速疾菩提路然與受三歸令發菩提心次授與三世無礙三種戒菩薩之律儀方引入輪壇受與本所尊持明護灌頂應示曼荼羅告令三昧耶從今至成佛勿捨菩提心恭敬阿闍梨等同一切佛猶如執金剛於諸同學處深敬不輕慢從師受金剛及受金剛磬為求悉地故乃至菩提場常持不應捨親對灌頂師具受本尊教決定無疑謬然後勇進修修瑜伽者從師受得本尊儀軌已當於閑處或於山林幽谷諸教所說勝上之處建立淨室或於精舍治其地以瞿摩夷塗拭又白檀泥塗道場周匝懸播上施天蓋於壇西安本尊像瑜伽者於壇東對像敷茅薦為座或坐被脚小床上分布漫荼羅列諸聖位置二閼伽滿盛香水安四賢瓶於壇四角每日取種種時花散壇上燒香塗香燈明飲食及菓子加持分布四邊供養隨力所辦陳設莊嚴每入道場虔誠作禮發露懺悔隨喜勸請迴向發願爾時金剛手菩薩告文殊師利言有大威怒王聖馬頭尊我今說是心及妙印故一切大眾咸來至此時金剛手菩薩復告文殊師利言善男子諦聽無邊功力勇健無邊如來奉事是大威怒王復過去阿僧祇俱胝如來皆蒙教示得成無上正等菩提有無量天龍八部等恒常供養恭敬承事若纔憶念是威怒王能令一切作障難者皆悉斷壞一切障者不敢親近常當遠離是修行者所住之處四十里內無有魔事及諸鬼神等與諸大菩薩共同得止住時金剛手菩薩從三摩地警覺召集一切聲聞辟支佛一切天龍藥叉乾闥婆阿素羅迦嚕羅緊那羅摩睺羅誐人及非人一切群生等皆來集會復抽撮彼群生眾生差別之心令同一體等住三摩地各俱胝焚燒世界火滅唯成一大火聚如七日光照大馬口等眾流俱湊吞納無餘盡成猛焰說是大威怒王聖者馬頭尊微妙心亦如大馬口吞噉焚燒一切眾生藏識中若于熏習雜種心等說最勝根本真言曰曩莫三曼多嚩日囉𧹞跢姪他主嚕主嚕毘主嚕毘主嚕伽跢藥叉摩訶婆囉薩嚩毘底娜毘那夜迦皤陀匝謨枳底沒跢野吽發吒纔誦此妙真言三千大千世界六種震動一切佛剎土咸被大威怒王火光焚燒同一體相成大火聚蘇彌盧山摩訶蘇彌盧山鐵圍山大鐵圍山一切大海皆悉枯涸乾燒成就灰燼聖者馬頭尊大威怒王妙心三摩地如是行者常應住大菩提心深起悲愍即運心觀想遍滿虛空一切如來具諸相好皆入法界定又觀自身住佛海會中即結警覺一切如來印二手各作金剛拳檀慧相鉤直舒進力二度側相拄誦真言曰唵嚩日嚕底瑟姹吽由結此印誦警覺真言一切如來皆從定出瑜伽者應作是思惟啟告諸佛我身少慧少福沒於苦海伏乞諸佛威神之力唯願不捨大悲本願慈悲矜愍觀察護念拔濟於我彼一切如來各以神力加持護念修瑜伽者獲無量福聚身心自在次應禮四方如來請求加護先禮東方阿閦如來等一切如來瑜伽者即以全身委地二手金剛合掌長舒頂上以心著地至誠敬禮真言曰唵薩嚩怛他蘗多布儒跛婆他曩夜多麼南𩕳哩野多夜銘薩嚩怛他蘖多嚩日囉薩怛嚩地瑟姹娑嚩𤚥吽由結捨身印及誦真言奉獻供養禮敬瑜伽者由作此禮乃至成佛常得金剛薩埵加持令菩提心圓滿次禮南方寶生如來等一切如來如前展身委地金剛合掌下當心以額著地至誠禮敬真言曰唵薩嚩怛他蘖多布惹鼻曬迦夜多麼南𩕳哩野多夜銘薩嚩多他蘖多嚩日囉囉怛曩鼻詵左𤚥怛羅由結捨身印及誦真言奉獻供養敬禮故乃至成佛地地中常得虛空藏菩薩受與灌頂福德圓滿具諸相好當為三界法王次禮西方無量壽如來等一切如來如前展身金剛合掌置於頂上以口著地至誠敬禮真言曰唵薩嚩怛他蘖多布惹鉢羅󰨢怛曩夜多麼南𩕳哩野多夜銘薩嚩怛他蘖多嚩日囉達磨鉢羅󰨢怛野𤚥紇哩由結捨身印及誦真言奉獻供養禮敬故乃至成佛常得觀自在菩薩加持智慧圓滿轉妙法輪次禮北方不空成就如來等一切如來展身如前金剛合掌置於當心以頂著地至誠禮敬真言曰唵薩嚩怛他蘖多布惹羯麼抳阿多麼南𩕳哩野多夜銘薩嚩怛他蘖多嚩日囉羯磨矩嚕𤚥阿由結捨身印及誦真言奉獻供養禮敬故乃至成佛常得金剛業菩薩加持以一切佛世界成就廣大供養業瑜伽者即結跏趺坐端身正念不動支節閉目靜寂入四無量心觀即結定印初入慈無量心定以愍清心遍緣六道四生一切有情皆具如來藏備三種身口意金剛以我修三密功德力故願一切有情等同普賢菩薩如是觀已即誦大慈三摩地真言曰唵摩賀昧怛囉夜娑頗羅次應入悲無量心三摩地智以悲愍心遍緣六道四生一切有情沈溺生死苦海不悟自心妄生分別起種種煩惱隨煩惱是故不達真如平等如虛空超恒沙功德以我修三密加持力故願一切有情等同虛空藏菩薩如是觀已即誦大悲三摩地真言曰唵摩賀迦嚕拏夜娑頗羅次應入喜無量心三摩地智以清淨心遍緣六道四生一切有情本來清淨由如蓮花不染客塵自性清淨以我修三密功德力故願一切有情等同觀自在菩薩如是觀已即誦大喜三摩地真言唵󰡊馱鉢羅謨娜娑頗羅次應入捨無量心三摩地智以平等心遍緣六道四生一切有情皆離我我所離蘊處界及離能取所取於法平等心本不生性相空故以我修三密功德力故願一切有情等同虛空庫菩薩如是觀已即誦大捨三摩地真言曰唵摩護閉乞灑娑頗羅瑜伽者由修習四無量心定誦四無量心真言於未來所有人天種種魔業障難悉皆除滅身中頓集無量福聚心得調柔堪任自在修瑜伽者不應執著外清淨常以勝義自性清淨法水洗滌身心如理相應誦清淨真言三遍真言曰唵娑嚩婆嚩󰡊馱薩嚩達莫娑嚩婆嚩󰡊度憾如金剛頂瑜伽經中說身口意金剛菩提心為先淨心為澡浴利樂修瑜伽者即取塗香塗二手合掌當心即結如來部三摩耶契如未敷蓮合掌即以進力附忍願上節禪智各附進力側結成印已誦真言入瑜伽作意觀一切如來遍滿虛空願加持我又想從印流出無量光明照觸盡無餘一切有情速證平等真如以此佛三昧耶契速證瑜伽願一切有情證得究竟大菩提即誦真言曰曩莫三曼多沒馱南唵怛他蘖妬納婆嚩野娑嚩賀由誦此真言及結印作意等同一切如來當獲具相卅二無見頂相三身圓滿以此印安於頂上隨便解散次結蓮花部三摩耶印又芙蓉合掌當自心前檀慧禪智並竪餘六度散開屈如八葉蓮花結印已誦真言入甚深大悲瑜伽三摩地觀滿虛空界觀自在菩薩與無量持蓮花者願加持我復起此觀從印流出無量光明照觸六趣有情根本藏識中雜染種子獲得自他平等無緣大悲速得如幻三摩地隨類六趣示現種種身四無礙解脫具六十四種梵音頓應一切有情以成佛道真言曰曩莫劍摩攞播拏曳唵鉢納摩納婆嚩也娑嚩訶由結此印及誦真言加持故等同觀自在菩薩當獲十地十自在三種意生身以此印於自口上解散次結金剛部三昧耶印二手相背檀慧禪智互相叉結印成已誦真言入菩提心三摩地觀遍滿虛空界金剛手菩薩與馬頭無量忿怒眾集會願加持我復想從印流出無量光明照觸一切有情不定趣異生趣向二乘速成大菩提真言曰曩莫三滿跢嚩日囉𧹞唵嚩日嚕納婆嚩也婆嚩訶由誦此真言及結印作意不久當得金剛薩埵身口意金剛能說密教教令輪以作盡無餘有情上中下悉地速疾頓證悉地因便以此印當自心前解散復作是念盡無餘世界中有無量無邊有情雖發無上菩提之心雖積集福德智慧資糧闕瑜伽智慧方便加持妙法退失善根諸魔得便云何為彼引入解脫輪為一一有情說三密瑜伽微妙大乘速疾頓獲世間出世間殊勝悉地果報發如是心則成被大誓莊嚴甲冑次應結金剛明王最勝印二手內縛忍願並申以進力二度屈如鉤當忍願初節背如三股金剛杵形禪智並申直附忍願側真言曰曩莫三曼多沒馱南唵嚩日囉銀儞鉢囉捻跛跢也娑嚩賀以此印印額左右肩心喉等五處頂上散由結此印及誦真言作意即成被金剛甲冑同金剛明王威光赫奕無量無邊金剛族使者侍衛一切障難及不善心有情無能侵害上於虛空界乃至下風輪際所有空行地居下毘那夜迦等類皆起慈心不能為障礙修真言行菩薩次應結金剛輪菩薩印誦真言以入曼荼羅者受得三世無障礙三種菩薩律儀由入曼荼羅身心備十佛微塵剎世界微塵三摩耶無作禁戒因屈伸俯仰發言吐氣起心動念廢忘菩提之心退失善根以此印契真言殊勝方便誦持作意能除違犯愆咎三昧耶如故倍加光顯能淨身口意故則成入一切曼荼羅得灌頂三摩耶則應結契二手內相叉進力並申直忍願纏進力初節前各以峯相跓禪智並申直當心誦真言七遍真言曰曩莫悉底哩也地尾迦南怛他蘖跢南闇尾囉爾尾囉爾摩訶斫羯羅嚩日囉娑跢娑跢娑羅帝娑羅帝怛羅以怛羅以尾馱麼爾三畔惹儞怛囉麼底悉馱儗哩怛囕娑嚩賀誦此真言時作是觀念盡虛空界遍法界三界生死六趣有情速得入金剛界大曼荼羅等同金剛薩埵大菩薩次結金剛合掌印二手十度右押左互相交合即成真言曰唵嚩日朗惹哩由結金剛合掌印速得滿足十波羅蜜得十自在次結金剛縛印以前印十度外相叉作拳即成真言曰唵嚩日囉滿馱由結金剛縛印瑜伽者速得十地滿足次結摧十種障金剛縛印如前金剛縛以印三度掣拍心上即成真言曰唵嚩日囉滿馱怛囉吒由結此印能摧滅心中十種惑障則顯現發揮身口意金剛次結金剛遍入印如前金剛縛印禪智屈入掌各捻戒方置於心上真言曰唵嚩日囉吠捨惡由結此印瑜伽者身中三密金剛皆得順伏加持不散次結金剛拳三昧耶印如前金剛縛遍入印進力屈跓禪智背即成真言曰唵嚩日囉母瑟置鑁由結金剛拳三摩耶印身口意金剛合為一體修瑜伽者速得一切成就次結三摩耶印如前金剛縛直竪忍願相合即成誦真言一遍真言曰唵三麼野娑怛鑁則觀自身等同金剛薩埵處在月輪又觀金剛薩埵在身前如鏡中像與身相對等無有異由結此印誦真言觀念相應故即得於一切印為主宰次結大三摩耶真實印二手金剛縛忍願屈入掌面相合檀慧禪智直竪相合以忍願頭觸心上真言曰唵三摩野斛素囉多娑怛鑁由結此印警覺瑜伽者身中金剛薩埵以威神力加持行者速得成就普賢菩薩身次結蓮花三昧耶印如前金剛縛檀慧禪智竪相合置於口上誦真言曰唵嚩日囉跛娜麼三麼野娑怛鑁瑜伽者作是思惟我今此身等同觀自在菩薩想左手當心執蓮花右手作開敷花勢住圓滿月輪中了了分明由結此印誦真言加持故一切三摩地一切方便般若波羅蜜多速得成就次結召罪印二手金剛縛忍願申如針進力屈如鉤起大悲愍心來去而觀想召諸有情罪自身三惡趣眾罪召於掌黑色如雲霧眾多諸鬼形真言曰唵薩嚩播波迦哩灑拏尾戍馱曩嚩日囉薩怛嚩三摩耶吽發吒次結摧罪印八度內相叉忍願如前竪應觀獨鈷杵當心觀自相變成降三世勵聲誦真言內起慈悲忍願應三拍摧諸有情罪三惡趣皆辟除真言曰唵嚩日囉滿馱怛囉吒由結此印能摧滅心中十種惑障則顯現發揮身口意金剛次結三摩地印如前金剛縛仰安跏趺上進力屈中節竪相背禪智橫相拄於進力上即誦真言曰唵三麼地跛娜銘紇哩次結定中禮佛印即先五輪著地作禮則兩手蓮花合掌復想自身遍禮一切如來及菩薩足真言曰唵薩嚩怛他蘖多播娜滿娜迦路弭由此真言加持故能令瑜伽者不起于座遍至十方真實敬禮一切塵剎海會諸佛如來瑜伽者端身正坐儼然不動想自身在一切如來海會觀一一佛身微細由如胡麻相好具足了了分明即入觀自在菩薩智作是思惟一切法本來清淨我亦清淨於世間貪愛清淨故則瞋恚清淨於世間塵垢清淨故則一切罪清淨於世間一切法清淨故則一切有情清淨於世間般若波羅蜜多清淨故則薩婆若清淨瑜伽者作是觀已身心豁然清淨即誦通達心真言曰唵唧多鉢囉底吠鄧迦嚕弭瑜伽者誦無限數當證二無我顯現如來藏證圓滿菩提心即誦菩提心真言曰唵󰂛地唧多母多跛娜夜弭即閉目澄心觀自身中正當胸間有圓滿清涼潔白滿月一心專注更不易緣於圓明上想有八葉蓮花胎中觀紇哩字如紅頗梨色即誦加持蓮花真言曰唵底瑟姹跛娜麼想其蓮花漸大乃至遍滿小千世界及中千世界大千世界其花具大光明照曜六道眾生滅除一切苦惱彼等獲得安樂悅喜即誦引蓮花真言曰唵娑頗羅跛娜麼復想是蓮花漸斂漸小量等己身即誦斂蓮花真言曰唵僧賀羅跛娜麼又想空中一切如來悉皆入此蓮花中合為一體其蓮花變成觀自在菩薩身紅頗梨色坐蓮花臺上首戴寶冠冠中有化佛了了分明以決定心如是觀已而即誦自身成本尊瑜伽真言曰唵嚩日囉達謨唅由誦此真言加持故瑜伽者自身與本尊無有異也次結加持印如前金剛縛進力合竪屈如蓮葉禪智並竪即成以印加持四處所謂心額喉頂各誦一遍真言曰唵嚩日囉達磨地瑟姹娑嚩𤚥由結此印加持故修行者威德自在離諸障難本尊瑜伽者速得成就次結佛寶冠灌頂印如前金剛縛忍願直竪進力相跓如蓮葉安於額上誦真言三遍真言曰唵怛他蘖多達麼吽由結此印及誦真言則獲得無量壽如來寶冠灌頂次結蓮花鬘印二手各作蓮花拳當額如繫鬘相遶三匝即分頂復亦繞三匝兩邊徐徐下如垂帶勢從檀慧度次第舒散十度誦真言曰唵跛娜麼麼梨達摩紇哩𤚥由結蓮花鬘印當得為蓮花部中法王次結金剛甲冑印二手各作金剛拳直舒進力於二度端想唵砧二字即誦被甲真言曰唵嚩日囉迦嚩左嚩日哩矩嚕嚩日囉嚩日囉唅隨誦真言以進力二度初於心上相遶三匝分至背後亦相遶還却至心前次遶右肩次遶左肩次至喉後至額又至額前復至腦後每處皆相繞三匝如前徐徐兩邊下如垂帶勢從檀慧度次第舒散十度便以二手旋轉如舞當心三度拍掌即誦拍掌真言曰唵跛娜麼覩史野斛由結金剛甲冑印乃至成佛於一切處一切生常被大慈金剛甲冑莊嚴身心求世出世間悉地速疾成就內外諸障毘那夜迦不能侵嬈由誦真言金剛拍掌故一切聖眾皆歡喜次應身前想於下界風輪想憾字黑色漸引形如半月遍相稱如風輪當思真實句所謂一切法離因緣次應於風輪上想鑁字白色光明漸引圓滿大小如本水輪當思真實句所謂諸法自性離言說又於水輪上想鉢囉字門變成金龜放金色光明漸引廣大無量由旬當思真實義所謂一切法勝義不可得以為方便又於空中想欠字門變成毘盧遮那如來當思真實義所謂一切法如虛空佛身色如素月光首戴金剛寶冠瓔珞嚴飾身被天妙輕衣結菩提勝印深起悲愍一切有情被貪瞋癡煩惱火焚燒積集無量不善極惡之業想毘盧遮那遍身流注甘露八功德水色如珂雪淋漓六趣一切有情煩惱之火盈滿金輪龜背為成大香乳海故當結成就海印十度內縛仰右旋誦此真言曰唵尾麼路捺地吽為成就變化蓮花故當觀囕字門流散赤焰而成火輪其形三角漸引量同水輪忽然之閒從金龜背涌出八葉大蓮花金剛為莖廣大無量由旬於花臺中觀阿字門當思真實義所謂一切法本不生從阿字門法界等流涌出蘇彌盧山王為成就妙高山故當結成就寶山王印十度內相交為拳相合竪真言曰唵阿者攞吽由此印密言三摩地故便成蘇彌盧山王四寶所成七重金山周匝圍繞山閒有八功德水山王傍出四跳四天王等天各住本方無量眷屬衛護金剛峯寶樓閣其山縱廣八萬四千由旬其地平正為令堅密牢固如金剛下至空際於其樓閣中觀阿字次於東方觀吽字又於南方觀怛洛字又於西方觀紇哩字次於北方觀惡字變成五佛所居宮殿即應結金剛橛印戒從慧方背閒入掌忍入願力閒亦然方願峯從檀戒進忍閒向外出餘度各以峯相跓結成印以真言相印金剛橛流散無量威猛火焰以大指向地釘之一誦一釘至三遍便止即成堅固地界真言曰唵枳哩枳哩嚩日哩勃律滿馱滿馱吽發吒由此印真言加持故設於念誦處道場地中不依法除一切過患不祥感招障難由此印加持故成金剛座天魔及諸障者不為惱害少用功力速疾獲大成就隨心大小稱壇場地應知次結方隅界金剛牆印準前橛印用禪智竪之側如牆形應觀印成金剛杵從印流出無量熾盛金剛火焰右旋印遶身三轉稱壇大小即成金剛堅固之城真言曰唵薩羅薩羅嚩日囉鉢羅迦羅吽發吽由結此印及誦真言作意加持故一切諸佛尚不違越何況諸餘難調者毘那夜迦及毒蟲利牙爪者而能侵凌瑜伽者又應於須彌山頂觀大寶殿其殿無價摩尼所成四方正等具足四門其門左右有吉祥幢軒楯周環遍垂珠鬘瓔珞鈴鐸繒幡種種閒錯而為莊嚴旋布殿中微風搖激出和雅音復於殿外四角及諸門角以半滿月等金剛寶而飾之寶柱行列垂妙天衣周布香雲普雨雜花復於其外有無量供具劫樹行列諸天競奏眾妙音樂寶瓶閼伽妙天妙飲食摩尼為燈作此觀已而誦此偈以我功德力如來加持力及以法界力普供養而住說此偈已即結大虛空庫藏印十度金剛縛進力蹙如寶禪智並申逼忍願檀慧戒方合如幢結定印誦真言想從印流出如上供具樓閣等真言曰唵誐誐曩三婆嚩嚩日囉穀以此真言印加持故縱觀不成皆成真實廣大供養由此法爾所成故又觀樓閣中有蓮花胎於蓮花胎中想紇哩字流出大光明遍照無邊佛世界所有受苦眾生遇光照觸皆得解脫從此大光明中涌出馬頭大威怒王有四面皆忿怒虎牙上下出現八臂各執器杖安坐寶盤石上蓮花臺上中面頂上有碧馬頭髮如螺焰身色赫奕如日輪遍身火焰炯燃逾劫災火焚燒內外人天業障無量忿怒眾及十波羅蜜菩薩周匝圍繞作侍衛八供養菩薩各住本位樓閣四隅有婆羅跢麼婆羅遮那一髻羅剎阿婆羅底等四大童子各與無量眷屬前後圍繞又八大龍王等與無量龍王眾俱八方圍遶又十二大天王重四邊圍繞餘諸天八部以為眷屬如是觀想無量聖眾及本尊極須分明勿令忘失次第即結纔發意轉法輪菩薩印二手各作金剛拳進力檀慧相鉤結即誦真言曰唵嚩日囉斫羯囉吽弱吽鑁斛即以印置於身前壇上即成蓮花部母調伏大曼荼羅以印安於心上即自成大曼荼羅以印觸本尊像彼像或畫或銅或素皆成大曼荼羅以印置身前空中即滿虛空界成大曼荼羅修行者設有越法誤失三業破三摩耶戒由結此印誦真言加持故能除諸過皆得圓滿次結普請警覺一切聖眾印如前金剛縛直竪忍願進力屈如鉤即成瑜伽者應以清和雅音誦警覺聖眾真言三遍警覺本尊并十波羅蜜菩薩蓮花部聖眾真言曰唵夜呬試伽囕素蘖跢枳讓吠誐多鉢囉拏弭旦帝嚩囉薩怛嚩尾訖囉麼迦嚕呬薩鑁嚩囉娜摩賀摩攞阿贊拏迦薩怛嚩尾󰡊地迦囉迦怛怛隷難底囉閻底囉閻尾囉閻尾囉閻阿囉囉訖哩播麼野娑嚩賀便結普召集佛菩薩印即分前印胸前交臂右押左以忍願禪智彈指即想左手拓金剛乾槌右手執獨股金剛杵搖擊聲徹十方世界諸佛菩薩一切聖眾聞已皆悉集會於曼荼羅上空中瑜伽者即住觀自在菩薩三摩地即誦蓮花部一百八名讚普禮一切聖眾誦讚歎曰惹野覩沒哩拏羅餉佉惹吒計捨迦羅跂馱囕鉢娜麼嚩𠻴誐拽瑟置怛羅野寗怛羅娑賀娑羅步簪娑怛多那莫娑訖哩妬枇尾儞野馱囉禰嚩誐喃阿賀麼嚩路枳帝濕嚩囉麌囕娑多簟鉢囉拏多跛娜麼囉誐𩕳摩灆迦麼囉誐母答𤚥路迦曩他曼馱銘薩嚩󰡊馱次結馬頭尊鉤印二手金剛縛進力屈如鉤向身招之誦真言三遍真言曰唵賀野疙哩嚩摩賀跛娜莽矩舍羯囉灑野誐伽囕薩嚩跛娜麼矩攞三麼琰跛娜莽矩捨馱囉吽弱由結此印請召一切聖眾皆來集會次結不空羂索菩薩印二手蓮花合掌進力禪智金剛縛右手禪度入左手虎口中即誦言曰唵阿謨伽跛娜麼播捨矩嚕馱羯囉灑野鉢囉吠捨野麼賀跛輸跛底焰麼嚩嚕拏矩吠囉沒囉憾麼吠灑馱囉跛娜麼矩攞三麼琰吽吽吽吽由結此印一切聖眾皆咸引入大曼荼羅次結蓮花鎖菩薩印二手蓮花合掌進力禪智金剛縛各相捻如環即誦真言曰唵跛娜麼娑怖吒滿馱薩嚩跛娜麼矩攞三麼夜熾伽囕吽鑁由結此印一切聖眾以大悲本誓於道場中各依本位堅住不散次結蓮花俱摩羅印二手蓮花合掌禪智屈入掌各置檀慧戒方度間即誦真言曰唵殺穆佉娑曩得矩麼羅吠灑馱羅跛娜麼吽吒夜吠捨野薩嚩跛娜麼矩攞三摩琰薩嚩母捺囕滿馱野薩嚩悉馱喻銘鉢囉拽磋跛娜麼吠捨惡吠捨惡由結此印誦真言三遍一切聖眾皆大歡喜次應辟除諸魔作障難者當用降三世威怒印真言於兩目童人上觀紇哩字變為日輪流出無量威光於一一光道上有種種金剛火焰猛利杵顰眉怒目右旋顧視菩薩大眾由此金剛威怒眼顧視諸魔隱在大眾中者皆悉退散以此瞻覩本尊及聖眾咸皆歡喜即結印二手各作金剛拳加右左手腕上檀慧反相鉤直竪進力安印當心誦真言三遍真言曰唵遜婆𩕳遜婆吽仡哩釁拏仡哩釁拏跛野吽阿曩野斛婆誐鑁嚩日囉吽發吒由結此印誦真言住此忿怒三摩地身心所有煩惱業障以金剛猛利慧火焚燒盡即以印左轉三匝辟除障者便右轉三匝隨意大小結為方隅界即印心額喉頂各誦一遍頂上散印次結上方金剛網印準前牆印以禪智各捻進力下節結印成已為金剛杵又從印流出無量金剛杵金剛杵皆流出無邊威焰相續成網頂上右旋印三匝即誦真言曰唵尾塞普攞捺囉乞灑嚩日囉𠰢惹攞吽發吒由此網印誦真言加持故即成堅固不壞之網次結火院密縫印以左手掩右手背竪禪智結印成已當作此觀從印流出金剛熾盛火焰誦真言三遍右遶身三匝想於金剛牆外火焰圍繞即誦真言曰唵阿三磨銀儞吽發吒次結真實大三昧耶印十度內相叉為拳並竪忍願屈進力如鉤在忍願兩邊如三股杵形以禪智附進力側右旋印三匝誦真言三遍護於火院界外即誦真言曰唵賞羯禮摩訶三摩琰娑嚩賀由此印真言加持故如金輪王等佛頂經說若有人誦持頂輪王等佛頂五百由旬內修餘部真言者請本所尊念誦聖者不降赴亦不與悉地由一字頂輪王威德攝故若結此大界設隣近持誦輪王人不能沮礙不奪威力所持餘真言皆速得成就次獻閼伽水二手捧閼伽器當額獻誦真言七遍想浴一切聖眾雙足真言曰娜莫三滿多母馱南唵誐誐曩三麼摻麼娑嚩賀瑜伽者獻閼伽時心中所希望事舉即發願啟白聖者我所求悉地願速成就次結獻花座印二手芙蓉合掌如未敷蓮花勢當心禪智各捻檀慧甲為臺其餘度如金剛印成已觀印為金剛蓮花又想從印流出無量金剛蓮花座奉獻本尊及聖眾等誦真言曰唵嚩日囉迦麼羅娑嚩賀由結此印誦真言故本尊及營從則真實各受得座已次結蓮花喜戲菩薩印二手蓮花合掌禪智並竪微開安於心上即成瑜伽者觀想自身等喜戲菩薩想從心中流出無量喜戲菩薩供養本尊及一切聖眾蓮花喜戲真言唵破娜麼邏細羅誐野摩賀禰尾囉誐布惹三摩野吽由結此印誦真言供養故不久獲得如來地住法圓滿現法樂住證成無上菩提次結蓮花鬘菩薩印即以前印舒臂向前與自額齊運想從額流出無量蓮花鬘菩薩供養本尊及一切聖眾蓮花鬘真言曰唵跛娜麼麼黎鼻詵左鼻曬迦布惹三摩野吽由結此印誦真言供養故獲得相好具足當為三界法王次結蓮花歌讚菩薩印即以前印下至當齊蓮花合掌徐徐漸上至口以印從口向前下瀉想從口流出無量蓮花歌讚菩薩供養本尊及一切聖眾蓮花歌讚真言曰唵跛娜麼儗帝誐娜儗多布惹三麼曳吽由結此印誦真言供養故不久當具六十四種梵音四無礙辯能於無量世界轉大法輪次結蓮花舞菩薩印二手各作蓮花拳先於胸右互相旋轉如舞次於胸左亦互相旋轉如舞勢次於頰右次於頰左如前旋轉誦真言不閒斷末後蓮花合掌置於頂上想從頂流出無量蓮花舞菩薩供養本尊及一切聖眾蓮花舞真言曰唵跛娜麼𩕳㗚底曳薩嚩布惹鉢囉韈多曩三麼曳吽由結此印誦真言供養故當得三種迅疾意成身剎那頃於無量世界作神通遊戲利樂有情廣作佛事次結蓮花焚香菩薩印二手蓮花合掌覆二手向下散想從印流出妙香雲海遍周法界普供養一切如來海會蓮花焚香真言曰唵跛娜麼度跛布惹三麼曳鉢羅賀囉娜野跛娜麼矩羅娜以帝摩訶誐抳計跛娜麼囉底吽由結此印誦真言供養故獲得如來無礙金剛解脫智次結蓮花花供養菩薩印二手蓮花合掌向上如散花勢運想從印流出種種天妙花普供養一切如來海會蓮花花供養真言曰唵補澁跛布惹三麼曳跛娜麼嚩悉𩕳摩訶室哩曳跛娜麼矩羅鉢囉底賀哩薩嚩羅攤娑馱野吽由結此印誦真言供養故獲得百福莊嚴無邊受用身次結蓮花燈燭菩薩印二手蓮花合掌禪智竪相合運想從印流出無量摩尼燈光普照一切佛剎蓮花燈燭真言曰唵儞跛布惹三麼曳跛娜麼矩羅遜娜哩摩訶努底野路揵散惹曩野跛娜麼薩囉娑嚩底吽由結此印誦真言供養故獲得如來清淨五眼次結蓮花塗香菩薩印二手蓮花合掌當胸上分散如塗香勢想從印中流出塗香雲海普供養一切如來海會即誦蓮花塗香真言曰唵獻馱布惹三麼曳摩賀跛娜麼矩羅際致矩嚕薩嚩羯麼抳迷跛娜麼悉地吽由結此印誦真言供養故獲得戒定慧解脫解脫智見五分法身次結普供養印供養本尊及聖眾二手十度初分相交結印成已誦真言思惟從印流出種種供養雲海天妙妓樂歌舞嬉戲等天妙衣服飲食燈明閼伽賢瓶劫樹寶幢幡蓋諸寶等類一切人天所有受用之物眾多差別供養具如大乘契經所說供養之具周遍一切世界盡虛空遍法界一切微塵剎土諸佛海會一一聖眾前皆有真實供養誦真言曰曩莫薩嚩沒馱󰂛地薩怛嚩南薩嚩他欠嗢娜誐帝娑頗羅呬𤚥誐誐曩劍娑嚩賀次誦本尊讚歎曰唵嚩日囉達摩蘇娑怛嚩囉他嚩日囉鉢娜麼蘇輸馱迦路計濕嚩羅蘇嚩日囉乞叉嚩日囉寧怛羅曩謨薩都諦次結檀波羅蜜菩薩印右手仰掌屈忍度與禪度相捻餘度皆舒即誦真言曰唵婆誐嚩底那曩地跛帝尾娑㗚惹布羅馱野娜娑嚩賀由結此印誦真言三遍即滅無量劫慳悋業種獲得三種施福所謂資生施無畏施法施即檀波羅蜜圓滿現生獲得富饒資緣具足心得自在壽命長遠次結戒波羅蜜菩薩印二手內相叉禪智直竪誦真言曰唵試攞馱哩抳婆誐嚩底吽郝由結此印誦真言三遍即滅無量劫破戒業種獲得三種戒功德所謂攝律儀戒攝善法戒饒益有情戒即戒波羅蜜圓滿常以戒品莊嚴身口意業所有違犯四重禁苾芻尼犯八他勝罪悉皆清淨當來獲得隨願往生次結忍辱波羅蜜菩薩印準前戒波羅蜜印以進力相合如針禪智並立即誦真言曰唵婆誐嚩底乞鏟底馱哩抳吽發吒由結此印誦真言三遍則滅無量劫瞋恚業種獲得三種忍功德所謂害怨耐忍安受苦忍諦察法忍則忍辱波羅蜜圓滿儀容端嚴令人樂見不相憎嫉皆來親附勝解尤深隨念變化次結精進波羅蜜菩薩印準前忍波羅蜜印進力折開即成真言曰唵尾哩野迦哩吽尾哩囊娑嚩賀由結此印誦真言三遍即滅無量劫懈怠懶惰業種獲得三種精進所謂被甲精進攝善法精進利樂有情精進即精進波羅蜜圓滿身心安樂離諸疾病無有苦惱彼出世福智願皆得成辦次結禪波羅蜜菩薩印即結跏趺坐左手仰掌於跏趺上以右手仰於左手上以禪智二度甲相跓即誦真言曰唵婆誐嚩底薩嚩播跛賀哩抳摩賀奈底曳吽吽吽吽發吒由結此印誦真言三遍即滅無量劫散亂業種獲得三種靜慮所謂安住靜慮引發靜慮辦事靜慮即禪波羅蜜圓滿身心輕利所修神通速得成就諸魔不能侵擾一切業障悉皆消滅次結般若波羅蜜菩薩印左手平舒五指仰置心下以右手覆於左手上即誦真言曰唵地室哩輸嚕多尾惹曳娑嚩賀由結此印誦真言三遍即滅無量劫愚癡業種獲得三種慧所謂人空無分別慧法空無分別慧俱空無分別慧則般若波羅蜜圓滿獲得聰明智慧悟解世間出世間法博達五明甚深義理次結方便波羅蜜菩薩印左手慧方握智度右手檀戒握禪度二手相博忍願相背直竪如針進力平舒相跓即誦真言曰唵摩賀每怛羅唧帝娑嚩賀由結此印誦真言三遍即滅無量劫無善巧方便業種獲得二種方便善巧所謂迴向方便善巧拔濟有情方便善巧即方便波羅蜜圓滿修持世間六波羅蜜由此印真言瑜伽相應少施功業福德廣多疾得成就皆究竟最勝無上菩提資糧次結願波羅蜜菩薩印左手直竪五度以掌向外作施無畏勢即誦真言曰唵迦嚕抳賀賀糝由結此印誦真言三遍即滅無量劫惡願業種獲得二種勝願所謂求無上菩提願利樂有情願波羅蜜圓滿從初發心乃至成佛於其中間所求世間殊勝上願皆得圓滿次結力波羅蜜菩薩印准前戒波羅蜜印禪智進力忍願皆竪頭相合誦真言曰唵娜麼𩕳母休帝吽賀賀賀吽弱由結此印誦真言三遍即滅無量劫於世出世劣意業種獲得二種力所謂思擇力修習力於諸對治法伏得諸煩惱斷諸惑障修道時決定勝解一切天魔惡友不能移易獲得不退轉次結智波羅蜜菩薩印二手外相叉作拳檀慧直竪互交少分屈進力頭跓令圓忍願直竪頭相合即誦真言曰唵麼麼麼枳孃囊迦哩吽娑嚩賀由結此印誦真言三遍即滅無量劫俱生我執種俱生法執種獲得二種受用智所謂受執用法樂智成就有情智斷二種障所謂煩惱障所知障證得一切法如幻如陽焰如夢如影像如谷響如光影如水月如變化如因陀羅網如虛空不久滿足十地住法雲地為大法師次結婆羅跢羅童子印二手內相叉作拳竪進力頭相跓令圓禪智並竪真言曰跢姪他勃地勃地素勃地因達梨勃地麼迷輸迦藍婆羅謀者都娑嚩賀由結此印誦真言三遍故諸毘那夜迦不得其便若有惡人無辜作留難者想彼惡人在行者足下誦真言二十一遍所有留難者悉皆消散起慈心相向不能障礙又能助本尊力次結婆羅遮那童子印二手內相叉進力二度合竪微開禪智並竪即成真言曰跢姪他薩羅波羅薩囉社耶毘社耶拔折羅句羅三婆皤娑跛那迦車日都死娑嚩賀由結此印誦真言三遍故能降伏辟除一切惡魔又一切賊難不能害能助本尊次結一髻羅剎童子印準前婆羅遮那印進力頭相合如針即成真言曰跢姪他唵濕閉多夜濕閉多善闍夜𪾼醯𪾼醯鉢羅魔輸馱薩埵摩訶迦嚧膩迦娑嚩賀由結此印誦真言三遍故辟除四方所有一切魔鬼神等能助本尊力次結阿婆羅底童子印準前一髻羅剎印進力微屈如蓮葉即成真言曰唵唎悉底哩盧迦毘社夜阿謨伽波舍摩訶鳩嚧馱囉闍夜唎陀夜阿波羅底訶跢吽吽發娑嚩賀由結此印誦真言三遍故能辟除天上虛空所有一切諸魔惡鬼神等成諸事業無有妨難能助本尊力一切悉地行者隨心成就次結難陀龍王印兩大指並竪合捻二小指頭兩手並竪相著二頭指相捻在二大指小指上無名指亦爾二中指在上頭少不相到掌下相著頭指來去真言曰唵摩訶室唎曳娑嚩賀次結婆索難龍王印頭指以下四指反叉向內相捻左大指屈入頭指中閒右大指舒直向內勿曲兩腕相合以右大指來去真言曰唵摩訶稅羝娑嚩賀次結德叉迦龍王印合腕二食指二中指二無名指並屈頭相拄與本節合平二大指並竪相著捻食指頭側二小指竪頭相著大指來去真言曰唵賜但盧但盧毘闍曳娑嚩賀次結羯固吒龍王印合腕二大指二小指直竪頭合餘指不相著直竪真言曰唵菩底菩陀鉢底輸達儞娑嚩賀次結般摩龍王印二手中指無名小等三指向外相叉合掌右押左指頭博掌背並二食指相著大指亦然各博食指大指來去真言曰唵鳥特伽底息普嚕娑嚩賀次結摩訶般摩龍王印左手大指屈而向掌又屈頭離大指頭四五分許中指以下三指捻甲相博以印橫側著心上指頭向右真言曰唵濕閉羝闍儞娑嚩賀次結商佉婆羅龍王印左右無名指各別在中指背上竪二中指頭相著合竪二小指二大指並著屈二食指頭相拄各押大指頭其食指齊第二節合平食指來去真言曰唵毘𠼝俱底號婆羅提伽羅波娑嚩賀次結鳩利迦龍王印屈二無名指在掌右押左二小指二中指各竪相著屈二食指各附中指第一節下以二大指屈博食指下節側真言曰唵婆伽婆底號毘唎俱底號鉢羅那儞號鉢羅婆皤底娑嚩賀由結此八大龍王印及誦真言各三遍與無量龍眾俱圍繞助本尊力修瑜伽者成諸事業威德自在次結自在天印右手作拳安右腰左手五指直竪相著地水二指屈中節火風空三指各少相去即成印向外立之真言曰囊莫三曼跢勃馱南唵伊舍曩曳娑嚩賀次結帝釋天印右手同前左手五指直竪相著地水二指屈中節以風著火背空屈中節真言曰唵因捺囉野娑嚩賀次結火天印左手作拳安腰右手五指直竪相著屈空納掌中風屈中節真言曰唵阿誐那曳娑嚩訶次結焰魔天印先合掌二地屈中節背相著二風亦屈背著以二大指各押風中節即成真言曰唵焰摩耶娑嚩賀次結羅剎天印右手作拳安腰左手五指直竪相著屈地水中節以空端押地水甲即成真言曰唵地哩底曳娑嚩賀次結水天印右手如前左手握拳空勿入掌中風直竪中節少屈即成真言曰唵嚩嚕拏野娑嚩訶次風天印右手如前左手五指直竪著地水屈中節即成真言曰唵嚩耶吠娑嚩訶次結毘沙門天印先合掌十指內相叉二水竪頭相拄二風竪微屈左空入右掌中押左火甲右空越左空背入左掌中押右火甲真言曰唵吠室囉嚩拏野娑嚩賀次結梵天印右手作拳安腰左手五指著竪之少屈其高少許過肩即成蓮華想真言曰唵沒羅含麼寧娑嚩賀次結地天印先合掌風以下四指頭相跓前方大開二空各著風側真言曰唵畢哩體微曳娑嚩訶次結日天印不異前地天印但以二空頭各拄水下節真言曰唵阿儞怛也野娑婆訶次結月天印如前梵天印但作拳中有月潔白相真言曰唵戰捺囉也娑婆訶由結十二天王印及誦真言故修瑜伽者作諸事業威德自在復次聖者馬頭尊威怒王說大護身結界印及真言兩手從中指以下三指向外相叉各博著手背合掌二食指直竪相去五分許並二大指相著各屈一節勿著食指頭指來去真言曰唵鉢囉毘迦悉跢拔折羅涉筏囉羅支娑嚩賀聖者馬頭尊大威怒王復說大法身印真言兩手食指以下三指向外相叉指頭各博著手背合掌以二小指並竪相合並二大指相著屈怒大指來去真言曰曩莫三曼多沒馱南唵社那社那摩他摩他可馱可馱訶野紇哩嚩吽發吒娑嚩賀聖者馬頭尊大威怒王復說大法心印真言以二手食指以下四指向外相叉指頭各博著手背合掌並二大指相著各屈一節勿著食指大指來去真言曰曩莫三曼多沒馱南阿密唎都納婆嚩吽發吒娑嚩賀聖者馬頭尊威怒王復說大法頭印真言曰準前護身印唯改二食指頭相拄各屈出二大節小尖頭真言曰曩莫三曼多沒馱南跢姪他斫迦唎怖斫迦羅叉唎怖斫迦羅跛曇摩叉唎怖阿謨伽寫始羅枳微跛囉舍納伽車都娑嚩賀聖者馬頭尊大威怒王復說大法頂印真言準前頭印唯改竪二食指頭相著列二中指在食指前頭相拄真言曰曩莫三曼多沒馱南室唎羅󰬊至吽發吒娑嚩賀聖者馬頭尊大威怒王復說法口印真言曰復反叉二指於掌中直竪二中指頭相拄並竪二大指以右頭指捻右大指頭左頭指竪少曲在中指邊真言曰曩莫三曼多沒馱南唵體嚕嚧鳩嚕馱耶娑嚩賀聖者馬頭尊大威怒王復說大法牙印真言準前印唯改二中指直竪頭相著二大指並竪博中指先以左小指握右無名指背後以右小指握左小指背真言曰南謨囉多那跢怛囉夜耶南謨阿利耶婆盧吉帝攝婆囉耶菩提薩埵婆耶摩訶薩埵婆耶摩賀迦嚧尼迦耶跢姪他跢囉吒跢囉吒末吒末吒瞋陀瞋陀頻陀頻陀吽吽發吒發吒娑嚩賀聖者馬頭尊大威怒王復說諸障噉食印真言左手各竪五指將右手下向以中指無名指大指頭各相拄真言曰曩莫三曼多沒馱南唅吽佉那野畔惹薩叵吒野娑嚩賀聖者馬頭尊大威怒王復說禁斷諸障銳刀印真言以定慧二手皆作金剛拳正直舒火風虛空持地水三昧手為鞘般若以為刀慧刀入住出皆在三昧鞘是即馬頭尊禁斷諸障密印威儀定手住其心慧手普旋轉應知所觸物即為去垢以此左旋即成辟除若結方隅界皆令隨右轉所餘眾事業滅惡淨諸障亦當如是作隨類而相應真言曰曩莫三曼多沒馱南跢侄他訶哩哩哩無訶唎勿訶唎薩嚩突瑟擔瞻婆夜弭夜跋竭爛地那文社弭娑婆賀聖者馬頭尊大威怒王復說最勝根本印二手合掌屈二頭指無名指於掌內甲相背竪開二大指即成也纔結此印誦真言者從印放光明從口出化佛所有諸天魔外道障難不善心者見此印退散馳走上於虛空界乃至下風輪際所有空行地居下毘那夜迦等類無能侵害皆起慈心不能為障礙修真言行菩薩離諸障難威德自在由結印誦真言故其人等同大威怒王身專無有異聖者馬頭尊大威怒王復說大真言曰南謨囉怛那跢囉夜耶那謨阿𠼝耶婆盧枳帝攝筏羅耶菩提薩埵婆耶摩訶薩埵婆耶摩賀迦嚧尼迦耶那麼薩婆薩埵毘耶娑婆那迦帝儞那謨薩嚩薩埵婆耶目叉迦囉耶那謨毘知耶阿遲迦陀謨陀曳麼訶瑜迦瑜枳尼跢悉泯那麼悉揭哩埵翳擔阿哩耶嚩嚧枳帝攝筏囉謨枯知枳唎南跋折羅句囉娑婆厭賀野紇哩嚩那摩婆囉末跢厭摩跢摩跢帝欽弭阿娑演薩嚩都跢難藥叉難闍毘那闍迦闍阿謨干薩嚩迦哩夜難毘賒難闍尼皤囉難毘賒難闍毘那舍難跢姪他唵陀嚕囉陀嚕囉毘嚕囉毘嚕囉薩婆毘沙佉跢迦時皤里陀毘悉普楞迦陀賀婆鷄娑羅啅婆跋囉伐哩陀鞞迦跛折羅屈囉眤迦陀南闍里陀婆蘇陀哆囉尼尸皤死陀賀死陀摩嚕都澁陀婆囉鞞陀菩陀加拏僧芻盤那迦羅婆羅毘知耶薄叉那迦囉波羅摩賒案知迦囉部知耶部知耶婆伽梵賀野紇哩嚩可陀可陀婆羅曼陀囉案囉叉囉叉阿知摩曼陀羅案死殿梅陀哩舍耶阿比舍阿比舍具囉毘舍闍薩嚩迦哩醯澁皤阿波囉提賀徒跛嚩皤囉跋折羅鄧瑟吒羅緊只羅夜西翳曇突瑟吒揭羅漢突瑟吒毘舍闍案突瑟吒路纏突瑟吒時皤藍突瑟吒比產阿度耶阿度耶毘度那毘度那麼他麼他波羅麼他波羅麼他跢他伽陀阿枳讓皤羅耶菩陀達麼僧伽奴知若壇羯麼迷試揭案句嚕句嚕賀野紇哩縛耶發吒跋折羅柘羅耶發吒跋折羅鄧瑟吒羅耶發吒跋折囉鄧瑟吒嚕知迦吒頗耶婆夷羅麼夜發吒波羅曼陀羅那舍那耶發吒薩婆羯呼瑳陀那迦囉那發吒薩婆揭奚瑟婆阿跛囉提何途婆摩耶發吒波羅比知耶婆史那迦羅耶發吒薩婆比沙眤迦陀那耶發吒薩婆揭羅訶毘舍闍迷皤賒摩那耶發吒皤吒皤目佉耶發吒野縛途麼麼阿醯弟史那悉打薩迸皤吒皤目契尾揭囒吒耶發吒發吒那謨囉跢那怛囉夜耶那謨阿哩耶婆嚕枳帝攝筏羅耶菩提薩埵婆耶摩訶薩埵婆耶摩訶迦嚕尼迦耶阿比舍阿比舍賀野紇哩嚩烏枳若婆夜提娑嚩賀此妙真言者波帝吒悉陀波泮底雖不受持壇供養法隨誦成驗次加持念珠真言曰唵尾盧左曩摩攞娑嚩賀次千轉真言曰唵嚩日囉獄呬野惹跛三摩曳吽次蓮華部百字真言曰唵跛娜麼薩埵嚩三麼野麼努播播野跛娜麼薩怛嚩怛吠努跛底瑟吒涅哩濯銘婆嚩素妬數𡀍銘婆嚩阿努囉訖妬銘婆嚩素報數銘婆嚩薩嚩悉地婬銘鉢囉拽磋薩嚩羯麼素左銘唧多室哩藥矩嚕吽賀賀賀賀斛婆誐鑁薩嚩怛他蘖多跛娜麼麼銘門左跛娜弭婆嚩摩賀三麼野薩怛嚩惡紇哩由誦百字真言加持故能令本尊三摩地堅任身中設曾犯五無間罪謗方廣大乘經一切罪垢悉皆消滅現生所求殊勝悉地皆得圓滿次結發遣印如前金剛縛忍願直竪相跓如蓮葉即以一素囉毘布瑟波󰴣於印端捻之誦發遣真言投打像上七遍諸聖眾及本尊即歸去聖者馬頭尊復說無比不思議力聖者馬頭尊妙心能成辦一切諸事業之法門菜食作念誦數滿十萬遍不食一日一夜方設大供養作護摩事業以苦練木兩頭榅蘇燒八千枚為限已成初行滿心中所有望求悉獲得成就又法以蜜攞嚩果護摩滿三十萬遍當獲得惹位若欲得大靈驗當馬頭像前四肘方壇壇中安白銅大器盛滿香水從月一日迄十五日燒香散華致誠禮敬作念誦晝夜不間不嘗眠睡全堅固精進且居安不立留十五日間無斷絕而滿五落叉遍大威怒王現妙身加持行者當得大神通即通達三世事又能悉受持是世間經書又能通達一切外道法術圍陀典籍又欲成大驗者三千大千世界內山河石壁四大海水能令涌沸蘇彌盧山及鐵圍山能令搖動又碎如微塵其中所有一切有情照觸大威怒王威光悉離諸苦惱得大安樂又法若欲得咩古來者取蘇摩那華大威怒王像前加持二十一遍散像脚竟右手取華所行之處隨愛咩古從後加持華七遍方散即來又若彼此俱有心者取果子加持二十一遍使人送食時迷亂極相愛念更無他意又法若欲論議者取牛黃麝香龍腦香三昧和研加持一百八遍點著頂上及二膊上心喉眉間髮際腦後又取白芥子加持三七遍以右手把至論議所門邊散之仍左手中留少許分正論議時以右手把左手芥子向論議人和蜜散已便即彈指即皆得勝他不被天難地難及病難當得大成就又法若一切人患頭痛者取其名字即誦真言加持水作吽字聲已即以此水打其頭上印其痛處其痛即愈風病熱病頭病脚病四百四病萬惱皆悉消除斷盡乃至世間所有八萬四千種鬼病皆悉治之無不差者皆得成就又法破滅諸法欲令餘人所作呪法不成辦者當作四肘三色粉壇南北西三面盡蓮華座於其座上盡著牙形東面華座上盡作跋折羅印燃十二燈百味異食辦備八盤其食日別換著新者新新供養滿於七日日別仍須加持白芥子一百八遍一呪一投火中燒之一切諸人作法皆破不能成辦若十地菩薩聞大威怒王呪不隨順教法者尚能銷融猶等正覺者不順教令輪者悉能銷融何況餘諸天龍八部作障難者誦妙真言滿一萬遍則能種種猛利調伏法由此大威怒王威勢故五百由旬內不得諸尊悉地即修行者蒙大威怒王加持得威德自在又法對馬頭尊像前先取俊木長八指截燒火焰出取安悉香作百八丸一丸一呪一投火中燒之乃至香盡毘那夜迦即自被縛又法若有惡人怨家於善人起惡意相危害者應當鑄作一金鋼威怒王像隨意大小其像形現四面八臂每四口上下利牙出現八手把金剛器杖正面頂上現一碧馬頭頭髮如螺焰大暴惡形乘青水牛其牛背有蓮華形其華形上而蹲坐遍身火焰炯然逾劫災焰大威怒王降伏三世設都嚧妙形如是當對此像前作三角壇壇底畫彼惡人形或書姓名像面向北若向惡人所居方持誦者身著黑衣面向像坐起大惡心忿怒勵聲三日三夜三時念誦即三日已其惡人死亡眷屬無殘留若欲甦生深起慈愍心取蓮華根擣末以大悲三昧耶真言一日一夜不飲食滿一百八遍即惡人及眷屬甦於佛法起歸敬二羽合掌屈進力作谷撥之心起大慈悲真言曰曩莫三曼多沒馱南伽尾波囉咄嚧嗚𤙖莎嚩賀又法若欲打西若者馬頭尊像前作三角壇念誦一十萬遍三日三夜斷食香摩壇上種種香華以淨飲食乳粥果子等種種供養擣娑闍囉娑香以白蜜和為八千丸呪一一丸香一遍已投火中燒之如是乃至香盡彼西若眾尋即初見變為馬頭更經少時轉為賀野紇哩嚩頭持誦者奇上向彼眾時一切西若悉皆散滅又法若種種災難起國土亂他國怨敵數來侵擾百姓不安大臣謀叛疾流行水旱不調日月失度如是災難起時是土國王身心精進請取持明者大威怒王像前作念誦以滑瀘草搵蘇乳蜜護摩數滿十萬遍外國怨敵即自降伏各還政治國土通洞慈心相向王子百官皆行忠亦妃后婇女孝敬向王諸龍鬼神擁護其國雨澤順時果實豐饒人民歡樂又法若家內遇大惡病百怪競起鬼神邪魔㧌亂其家惡人橫造口舌以相謀害室家大小內外不知者向馬頭像前作念誦數滿一萬遍諸惡事悉皆消滅又法若為王官收錄身繫囹圄禁閉杻械枷鎖憶念大威怒王者官自開思澤放還上從王宮至于下囹處不行此法者專莫有此處又法先以大麥與牛喫已取糞中麥洗乾拭擣煮為乳麋從白月一日食此乳麋至十三日每食加持餘殘置清淨處奉獻馬頭尊使者即斷不食大聖像前以塗香塗地散種種花燒諸名香種種飲食供養畢已取迦比闍香擣為細末水和為丸數滿八千丸取迦陀羅木為柴然火取一香丸一呪一投於火中燒之如是乃至八千丸盡其炭變為蘇跛那金重百千兩又法若欲喫他呪者取己身中少許血已和白芥子為八千丸黑月十四日一不食取佉陀羅木鑪中然火取前白芥子丸一呪一丸投火中燒之如是乃至芥子丸盡一切諸呪悉皆喫盡又法但誦真言行於曠野處及諸沙磧所須飲食自然而離去又法若人夜失不淨取於白線先用上呪加持一百八遍後作呪索一呪一結為二十一結即用繫腰更不漏失又法日月蝕時取淨牛蘇一兩新瓦鉢盛即把此鉢仰看日月呪鉢中蘇乃至蘇煖或煙火出當爾時即飲此蘇服此蘇已隨欲詣處舉意即至若常誦此呪者一切怖畏得無所畏所有障難悉解脫又法若患路陀瘡及諸毒蛇之所󰼝者或患健毘吒鷄瘡此等諸瘡呪黃土塗滿一千遍塗其瘡上即得除差一切怖畏心念即除滅又法若人忽逢一切水難心念即得不被沈溺如是等法不可廣說隨意即成就若造大曼荼羅者不得行欲次復說賀野紇哩嚩像法更有畫像法取淨白縶不得截割請一畫師最功能者勿還其價香湯洗浴著新淨衣與授八戒日日如是於清淨處作一水壇縱廣四肘持誦者護身結界畢已與彼護身於其壇中燒種種香散種種華供養已訖於此壇內畫作大威怒王像總有四面皆忿怒每四口狗牙上下出現頭髮微竪如火焰四面頂上各戴天冠及著耳璫其天冠上有化佛結跏趺坐中面頂上作碧馬頭頂下著諸寶瓔珞身色赫奕如日輪遍身火焰逾劫災火有八手左右二手結根本馬口蜜印右方一手執銳劍左方一手執金剛棒右方一手執金剛鉞𨨞左方一手執金剛寶輪右方一手作旋無畏左方一手執念珠安坐寶盤石上青蓮華臺其盤石山色赤黃青色每八手腕上各皆作寶釧身分莊嚴如餘處說作此像從白月十四日起首食大麥乳麋後十三日十四日十五日三日三夜斷絕不食斷言語念誦取娑迦毘遮香乾陀那句利華呪此二物一呪一投當前面上至八千遍其面口中放出光明其光圍繞行者身已還入像口於其口中出如意珠即當收取此珠已即得十四千歲壽活尋得七寶轉輪聖王命終以後生安樂國從馬頭尊足下而生又法當乞食喫大麥乳麋作念誦滿七落叉遍一落叉遍時毘那夜迦即得被縛二落叉遍呪法成就三落叉遍即得安善那摩那熾羅藥法成就三日三夜不食作法手把其藥正呪藥時藥中若現三種相者即知藥成言三相者謂煖煙焰即得成就安陀羅陀那昇空而去即得成就持呪仙人自在得入阿修羅宮四落叉遍離地四指而行自在五落叉遍即得隨意昇空而行六落叉遍即得千歲活則持得現身往詣十方諸佛國土持明者成就呪仙隨其所作任運皆成就一切所呼喚者皆來七落叉遍行者即得頭髮變作螺髮成就隨其所須應念即至親近承事大威怒王即知三世一切眾生死此死彼即得成就若有沙門若波羅門諸善男子善女人等意欲受持大威怒王法準前應作四肘壇法當覓勝地清淨之所掃灑清淨復以香水牛糞埿土地懸種種雜色幡蓋寶鈴珮鏡并諸金銀種種間錯嚴飾道場其道場中立五色壇縱廣四肘先下白色次黃次赤次青次黑而作四門其壇中心作蓮華座安置馬頭尊像正當東門作兩蓮華座安波羅多摩波羅遮那等二童子正當北門作二蓮華座安一髮羅剎阿婆羅底等二童子其壇南方外餘者種種供養更無華座作八大龍王此八大龍王唯以稅米乳麋乳麋供養以外餘者種種供養亦得燃四十五燈喚八箇龍王其壇西門近如南畔安一火爐以胡麻稻穀華等蘇蜜相和竟誦大威怒王心真言加持前和物一遍呪已投火中燒一一如是乃至一千八遍已一日一夜不食如不忍飢唯得食蘇香湯洗浴著新淨衣入道場中而作供養或一七日或二七日或三七日或三十五日或四十九日或九十日若六時若四時若三時若二時若一時如上護摩作念誦莫限遍數則能施功速獲得五種成就事所謂息災增益降伏敬愛鉤召等也所有希望世間出世間果報皆悉成就本教中所不說成就法者用蓮華部中法對此像前作必獲成就我又於一切諸尊法中皆有大靈驗常憶念大威怒王故滅無量罪得無量福命終以後生安樂國從馬頭尊右脇而生又法若欲論議當作前四肘壇而供養者皆得勝上不被他難及病難作此壇已病無不差若被毒藥虫虎等之所傷者當誦前根本真言者無有不差用蘇木佉子擣以為末極令微細用酪汁和如󰉓法用大威怒王心真言二十一遍加持與其病人空腹服之腹內所有一切毒虫悉皆吐出為一切病惱我醫王治之不差者無有此處是古本願我大慈大悲馬口本願深重故化一切眾生專勝諸尊由大慈故不著生死由大悲故不住涅槃常住無明諸境界中斷盡種種諸惡趣滅盡六道四生生老病死之苦又能噉食滅盡取事近喻如羸飢馬食草更無他念此本願力故十方剎土無不現身瑜伽者深起菩提心每日誦一百八遍大威怒王現身奉事修瑜伽者喻如奴婢恭敬猶如婆誐鑁二世菩提何非成憶念大威怒王者不墮三惡道決定往生諸佛國土被此威怒尊加持時設諸惡人惡魔惡禽獸乃至厭魅蠱術魑魅魍魎惡鬼神等起惡心欲惱害行人遠近來向行人住處則路中自所殺害此神驗四十里外圍繞令無諸障礙又常加持諸持明者令菩提心不退轉復說使者四大童子像法此四大童子一雙同體無異其形甚大暴惡大有強力身色青赤索髮分垂左右各各身著赤袈裟前後腰背𦜮間繞虎皮以為刀布二手腕上各有寶釧唯婆羅多摩者左右二手執一利鉾婆羅遮那者左右二手執鉞𨨞一髮羅剎者右方手執金剛棒左方手執羅索阿婆羅底者右方手執利劍左方執拔折羅此四大使者王各威德自在各守護威怒王各跪坐瑟磬石上遍身有大火焰熾盛照曜如照日光大暴惡形能降伏諸外道及天魔定諸惡夜叉惡鬼神等悉皆令歸依佛法憶念大威怒尊故四大童子常隨守護不離其側如不離身景如護眼精如護己命守使者故即能通達三世之事若有人未誦真言纔憶念威怒王者守護二使者誦持真言者四大童子晝夜守護不離側邊又當說八大龍王像法此八大龍王者同體無異龍頭蛇身遍身皆有火焰若雷電霹靂降大雹澍大雨時當喚八箇等龍王名號能制止諸雷電即得消散若又大地悉震列搖動山河石壁碎破暴惡嵐忽吹來諸大樹摧折如是諸惡難起時諸眾生恐怖不安者當喚彼八箇等龍王名號則能止制諸地動及惡風五穀豐饒萬姓安樂隨順風雨時節國土安隱更無有災難何況行者身上若有災難者莫有此處魔不得其便速證得大菩提不久當成佛聖者馬頭尊大威怒王使者法門說已畢