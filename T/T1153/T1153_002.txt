復次大梵其天帝釋共阿蘇羅鬪戰之時帝釋常以此陀羅尼置於頂髻珠中帶持帝釋天眾不被傷損而常得勝安隱還宮初發心菩薩乃至究竟地菩薩帶持能離種種障難魔業故若有人帶此陀羅尼一切如來之所加持一切菩薩之所護念一切人天國王王子大臣婆羅門長者常恒恭敬禮拜承事一切天龍阿蘇羅蘗路茶緊那羅摩睺羅伽人非人等皆供養彼帶持者彼等天龍八部皆言彼人是大丈夫如來復言彼善男子善女人能摧一切魔障離一切疾病離一切災橫除一切憂惱恒為一切天龍之所守護佛告大梵復有四陀羅尼是無能勝妃大心真言若有書寫帶佩於身常應誦持深心思惟觀行能除惡夢不祥之事一切安樂皆得成就唵阿蜜哩多嚩㘑嚩囉嚩囉鉢囉嚩囉尾戍第吽吽頗吒頗吒娑嚩賀唵阿蜜哩多尾盧枳𩕳蘖婆僧囉乞灑抳阿羯哩灑抳吽吽頗吒頗吒娑嚩賀唵尾磨黎惹也嚩㘑阿蜜哩帝吽吽吽吽頗吒頗吒頗吒頗吒娑嚩賀唵跛囉跛囉三跛囉三跛囉印捺囉也尾戌馱𩕳吽吽嚕左㘑娑嚩賀纔說此四大陀羅尼已一切諸佛諸大菩薩聲聞異口同音說此大隨求大明王無能勝陀羅尼甲冑密言句以一切如來印印之此甚難得聞何況書寫受持讀誦為他宣說是故當知是大佛事如來深極讚歎說隨喜者極難得聞此大隨求大無能勝陀羅尼名極難得聞極甚難得能盡諸罪大力勇健具大威德神力能生無量功德能摧一切魔眾能斷一切習氣聚及魔羅羂能除他真言毒壓禱藥法相憎法降伏法能令惡心眾生起大慈心能護愛樂供養佛菩薩聖眾之人能護書寫受持讀誦聽聞大乘經典者又能滿足修佛菩提者大梵持此大隨求無能勝明王不被沮壞於一切處獲大供養如佛大師兩足之尊云何得知此明王能摧一切諸魔大梵過去有佛號廣博微笑面摩尼金寶光焰照曜高勇王如來應正覺初成道時往詣菩提場欲轉法輪一切如來稱讚爾時一切魔并無量俱胝那庾多眷屬圍遶現種種形作可畏聲示種種魔境現作神通雨種種器仗來往四方而作障難爾時廣博微笑面摩尼金寶光焰照曜高勇王如來於須臾頃寂然而住意誦此大隨求大明王無能勝大陀羅尼七遍纔誦此陀羅尼已於剎那頃一切魔波旬見彼如來一一毛孔出無量俱胝百千那庾多金剛使者身彼甲冑放大光明各持刀劍鉞斧羂索杖棒三戟叉各出如是言捉縛惡魔摧惡心者斬斷其命粉粹諸魔作如來障礙者即彼一切難調惡魔以如來大威力於毛孔中出大丈夫是諸魔眾悶絕擗地皆失自性神通辯才四散馳走如來以大慈劍得勝魔境成無上菩提即轉一切如來法輪如一切佛一切障者毘那夜迦諸惡魔等悉皆摧壞如來即轉法輪超越生死大海得到彼岸如是大梵此陀羅尼有大勢力能獲神通到於彼岸若纔憶念於危險處皆得解脫意樂清淨惡心有情起大慈心是故大梵常當憶念如理作意依法書寫而常帶持復次大梵烏禪那城有王名曰梵施彼有一人犯王重罪王勅殺者一人領彼罪人將往山中令斷其命殺者受教領彼罪人至於山窟將刀欲殺是其罪人先於右臂帶此隨求無能勝陀羅尼心復憶念由此大明威力其刀光焰狀如火聚片片段壞猶如微塵爾時殺者見此事已怪未曾有即以上事具白於王其王聞已便生大怒復勅殺者將此罪人送藥叉窟於彼窟中有眾多藥叉令食此罪人受王勅已即領罪人送藥叉窟纔送窟中時藥叉眾歡喜踊躍奔走向前欲食罪人以彼罪人帶大隨求威德力故時眾藥叉見彼罪人身上有大光明熾盛晃曜諸藥叉眾悉皆驚怖各作是念此火欲來燒我彼藥叉眾見是事已甚大驚怖送此罪人安窟門外旋遶禮拜爾時使者具以上事復白於王其王聞已倍更瞋怒又勅使者縛彼罪人擲深河中奉教往擲纔入河中河便枯竭猶如陸地時彼罪人便住於岸所被繫縛繩索片片斷絕王聞此事極大驚怪熙怡微笑生大奇特喚彼罪人問其所緣汝何所解罪人白言大王我無所解我於身上唯帶大隨求無能勝大明王陀羅尼王即讚言甚大奇特此大明微妙能摧死罰說伽陀曰大明甚微妙能摧於死罰諸佛所加持拔濟諸有情能解脫苦病大明大威德能脫非時死大悲尊所說能止大疾病速證大菩提爾時彼王歡喜踊躍即取彼隨求供養禮拜即以繒帛繫罪人首與其灌頂冊稱為城主如是大梵此大隨求無能勝大陀羅尼若有帶者於一切處獲大供養若難調伏惡心眾生咸起慈心皆相順伏是故常帶持此大陀羅尼復次大梵若欲帶此陀羅尼者應擇吉日吉宿吉祥之時依法書此陀羅尼時大梵王聞是語已甚大歡喜五輪著地頂禮佛足而白佛言以何方法書寫此大隨求無能勝陀羅尼爾時如來即說伽陀告大梵言大梵汝當知我今為汝說愍念諸有情令得大安樂遠離逼迫業解脫諸疾病婦人有胎孕有情離貧匱窮業悉皆除當於吉宿時布沙宿相應應當持齋戒而供養諸佛發大菩提心復生悲愍心及起大慈心於他思利益遍諸有情類龍惱麝檀香以此香湯浴著新淨衣服更以燒香熏當用瞿摩夷塗小曼荼羅應取五賢瓶皆盛滿香水雜插諸花果置於壇四角餘一置壇中花鬘及燒香及與妙塗香應燒五味香檀香颯畢迦酥合沈石蜜和合而燒之種種諸妙花諸花果種子隨時而供養塗香用嚴飾酥蜜并乳酪󰎣麥及乳糜盛滿供養器應量皆吉祥以瓷瓦椀盛四角滿香器佉陀羅木橛釘於壇四角用五色縷纏於壇四角外大梵以此儀若求悉地者應食三白食書此隨求人當於壇中坐敷以淨茅薦依法而書寫或素或繒帛或用於樺皮或葉或餘物寫此陀羅尼女人求子息當用牛黃書中心畫童子瓔珞莊嚴身滿鉢盛珍寶左手而執持坐在蓮華上其華而開敷又於西隅角而畫四寶山其山金寶飾慇懃應畫此能令胎安隱丈夫求子者應用欝金書彼所求之事悉皆得成就於真言四面應畫種種印又畫於蓮華或二或三四乃至五蓮華其華悉開敷八葉具鬢蘂華莖以繒繫華上畫三戟戟上復繫繒復畫於鉞斧亦在蓮華上又於白蓮華於上應畫劍復在蓮華上而畫於商佉所畫諸蓮華皆在寶池內若丈夫帶者不應畫童子應畫天人形種種寶莊嚴帝王若帶者於中應當畫觀自在菩薩又於其四面畫種種印契若是苾芻帶應畫持金剛右執金剛杵左拳竪頭指擬彼難調者又當於四角而畫四天王婆羅門帶者畫於伊舍那剎利若帶持畫摩醯首羅毘舍若帶者畫於天帝釋或畫毘沙門若是首陀帶而畫那羅延童男及童女畫波闍波提青色女人帶畫盧陀羅天女人白色者應畫名稱天女人若肥充畫彼寶賢將瘦女人帶者畫滿賢藥叉若懷妊婦人應畫大黑天或畫梵天王如是諸人類各畫本所尊依法而書寫常帶於身上所求悉如意金銅作蓮華於上安寶珠如意火爓形置在幢剎上而於此珠內安置大隨求於是隨求中畫彼邑城主若是己舍宅建此隨求剎而畫本家主於隨求四面周匝畫蓮華於華胎蘂上畫於一羂索金剛杵及輪棒及爍訖底如是諸契印各在蓮華上剎上懸繒幡應如法供養由此隨求剎能護國城邑及以護家族災禍悉除滅疫病及諸疾饑饉不流行他敵不相侵國土皆安樂若遇天亢旱并以滯雨時應畫九頭龍頭上有寶珠火焰而流出當於龍心上畫一金剛杵於龍身四面寫此大隨求置在於篋中亦安幢剎上應時降甘雨滯雨即便睛商主領眾人或在於水陸諸商人帶者應畫商主形如前安剎上離賊及諸怖悉皆到彼岸是故當慇懃帶持及讀誦吉祥滅諸罪若是念誦人應畫自本尊若日月熒惑辰星及歲星太白與鎮星彗及羅睺曜如是等九執凌逼本命宿所作諸災禍悉皆得解脫或有石女人扇姹半姹迦如是之人類由帶大隨求尚能有子息若此類帶者應畫九執曜二十八宿天中畫彼人形所求悉如意如世尊所說獲得最勝處現世及他世常獲殊勝樂三十三天宮隨意而所生悅意贍部洲最勝族姓家得生如是族或生剎利天或婆羅門家由帶大隨求生此最勝處書寫持讀誦依法而帶之得往安樂剎蓮華而化生決定無疑惑一切諸如來讚說斯功德稱揚不能盡關閉地獄門能開諸天趣安樂悉成就智慧皆圓滿諸佛及菩薩常安慰其人身常受快樂驍勇有大力如來誠言說當獲轉輪位安慰人天眾驚怖惡心者修此陀羅尼不久當獲得不被刀所傷毒藥反水火悉皆不能害非命及夭壽諸罪皆遠離見聞及觸身於一切時處鬼魅及鬪諍諸怖皆消滅惡蟲及毒蛇囚閉悉解脫種種疾大病悉皆盡除滅由修持此明於諸摩羅眾無礙得通達能於一切處而獲大供養人中得最勝加護修真言爾時世尊告大梵說伽他曰我今為宣說修行持明者說加護儀則愍念諸有情由此擁護故獲得大成就所居諸方處用此作加持獲得無障礙決定心無疑無怖無熱惱除滅一切魅隨順於宿曜能斷業鉤鎖惡食惡跳驀厭書悉消滅一切諸怨家不被凌逼傷惡視及壓禱呪藥并蠱毒於他敵險處大怖怨敵處一切悉消融由大隨求力諸佛皆擁護一切智菩薩悉皆作加護緣覺及聲聞及餘多種類大威德天龍皆當而擁護誦此密言者由纔聞此故明王最勝尊一切處無畏牟尼作是說惡夢及惡作極惡諸逼迫疾病以纏身瘦病銷骨肉及餘多種病丁瘡諸毒腫惡疰及災禍齧嚼諸有情為損有情故大害極恐怖悉皆得除滅由加護大明以此明加護合死得解脫若以黑索羂將至爓魔宮命復倍增壽由書帶大護若有壽盡者七日後當死纔書帶此明無上大加護或若纔聞故依法加持者處處獲安隱隨意受安樂六十八俱胝一百那庾多三十三諸天輔翼於帝釋來護於此人隨逐作加護四大護世王金剛手大力一百明族眾常加護彼人日天及月天梵王與毘紐自在夜摩天寶賢及力天滿賢大勇猛訶利帝及子半遮羅半支俱摩羅眾主吉祥大明妃多聞及辯才商棄尼華齒一髻大威德如是大藥叉常當而擁護石女生子息胎孕咸增長常加護彼人乃至壽命存丈夫常得勝恐怖鬪戰處由此滿諸願由依淨信天諸罪悉消滅由書此大明諸佛常觀察大威德菩薩彼名稱增長福壽亦復然財穀皆豐盛獲得悉無疑睡眠及覺悟悉皆得安樂怨家及鬼神皆不能沮壞當於鬪戰時常皆獲得勝若修密言時此護最為勝安樂修諸明悉得無障礙一切密言教悉皆得成就成入一切壇速成三昧耶乃至於來世諸佛皆委寄由持此大護諸吉祥皆滿意願悉成就由纔書此明一切樂豐盛安樂而捨壽必生於善趣欲生極樂國持帶此明王決定無疑惑鬪諍於言訟戰陣大怖中諸怖皆遠離如佛誠言說常獲宿命智生生皆無疑國王皆歡喜及後宮眷屬盡皆常恭敬常與善人和皆悉生憐愍并人及與天令彼作加護常恒於晝夜大護成就明等正覺所說爾時薄伽婆即說隨求大護明王大心陀羅尼曰曩謨母馱野曩謨達磨野娜莫僧伽野曩謨婆誐嚩帝舍枳也母曩曳摩賀迦嚕抳迦野怛他蘖跢夜囉賀帝三藐三母馱野娜莫颯答毘藥三藐三沒第毘藥曀釤娜莫裟訖哩怛嚩母馱舍婆曩物𠴊馱曳阿賀弭娜𩕳寅三鉢囉嚩乞灑銘薩嚩薩怛嚩努劍跛夜伊𤚥尾淰摩賀帝旨摩賀摩攞跛囉訖囉𤚥拽暹婆史單摩怛囉琰嚩日囉娑曩摩𩕳史鼻疙囉賀薩𠯈尾曩野迦室制嚩怛得乞灑拏尾攞孕薩跢怛儞也他儗哩儗哩儗哩抳儗哩嚩底麌拏嚩底阿迦捨嚩底阿迦捨󰡊弟播跛尾誐帝阿迦勢誐誐曩怛黎阿迦捨尾佐哩抳入嚩里多失㘑麼抳穆訖底佉唧多󰂛里馱㘑蘇計勢蘇嚩訖怛㘑蘇甯怛㘑素󰨢囉拏󰂛里阿底帝阿弩答半寧麼曩蘖帝鉢囉底聿答半寧曩莫薩𠯈釤母馱南入嚩里多帝惹三母弟素母帝婆誐嚩底素囉乞灑抳素乞灑銘素鉢囉陛素娜銘素難帝左㘑婆誐嚩底跛捺囉嚩底跛捺㘑素跛捺㘑尾麼黎惹野跋捺㘑鉢囉贊拏贊膩嚩日囉贊膩摩賀贊膩矯哩巘馱哩制贊拏里麼蹬儗卜羯斯捨嚩哩捺囉弭膩嘮捺哩抳薩嚩囉他娑馱𩕳賀曩賀曩薩嚩設咄嚕喃諾賀諾賀薩嚩訥瑟吒南畢㘑多比舍左拏枳𩕳南麼努灑麼努灑喃跛左跛左紇哩乃閻尾陀網娑野爾尾躭薩嚩訥瑟吒疙囉賀喃曩捨野曩捨野薩嚩播播跛𩕳銘囉乞灑囉乞灑𤚥薩嚩薩怛嚩難左薩嚩婆庾鉢捺囉𠯈毘藥薩嚩訥瑟吒南滿馱能矩嚕薩嚩枳里尾灑曩捨𩕳沫多難膩麼𩕳𩕳左黎底致底致𩕳咄𪘨具囉抳味囉抳鉢囉󰨢囉三麼㘑贊拏里麼蹬祇󰨢拶斯素母嚕卜羯斯捨嚩哩餉迦里捺囉尾膩諾賀𩕳跛左𩕳沫娜𩕳薩囉薩囉黎薩囉攬陛呬曩末地庾得訖哩瑟吒尾娜哩抳尾馱哩抳麼呬里麼護麼護里𩕳蘖嬭𩕳蘖拏伴霽滿帝滿底𩕳滿帝斫訖囉枳𩕳惹黎祖黎捨嚩哩捨麼哩舍嚩哩薩嚩弭野地賀囉抳祖膩祖膩𩕳𩕳弭𩕳弭𩕳沒馱哩底哩路迦惹賀𩕳哩路迦路迦羯哩怛󰪯馱覩迦弭野嚩路枳𩕳嚩日囉跛囉戍播捨渴誐斫訖囉底哩戍囉震跢麼抳摩賀尾儞野馱囉抳囉乞灑囉乞灑𤚥薩嚩薩怛嚩難左薩嚩怛囉薩嚩娑他曩蘖怛寫薩嚩訥瑟吒婆曳毘藥薩嚩麼弩灑麼努灑婆曳毘藥薩嚩尾野地毘藥嚩日㘑嚩日囉嚩底嚩日囉播抳馱㘑呬里呬里弭里弭里唧里唧里悉里嚩囉嚩囉嚩囉禰薩嚩怛囉惹野臘第娑嚩賀播跛尾娜囉抳薩嚩弭野地賀囉抳娑嚩賀薩嚩怛囉婆野賀囉抳娑嚩賀補瑟置娑嚩娑底婆嚩都麼麼娑嚩賀扇底娑嚩賀補瑟置娑嚩賀惹野都惹曳惹野嚩底惹野尾補羅尾麼黎娑嚩賀薩嚩怛他蘖多地瑟姹曩布囉底娑嚩賀唵步哩步哩嚩日囉嚩底怛他蘖多紇哩乃野布囉抳散馱囉抳末羅末羅惹野尾儞曳吽吽發吒發吒娑嚩賀佛告大梵若有人以如來身明陀羅尼句作加持救濟攝受加護能作息災作吉祥法遮止讁罰成大加護若人壽命欲盡誦此真言復得延命增壽久久命存常獲安樂得大念持若以金剛杵纔念誦加持或有非命患大疾者皆得解脫一切疾病皆得除滅長患病者誦此真言加持袈裟角拂彼病人便即除差日日誦持者得大聰慧威力大勤勇辯才成就一切罪障定受業報悉皆消滅一切佛菩薩并天龍藥叉等於受持陀羅尼者當令精氣入身增加威力身心常得喜悅大梵此大明王大護陀羅尼若有乃至傍生禽獸耳根所聞彼等悉皆於無上菩提永不退轉何況淨信善男子善女人苾芻苾芻尼鄔波索迦鄔波斯迦國王王子婆羅門剎利及諸餘類一聞此大隨求大護陀羅尼聞已深心淨信恭敬書寫讀誦生殷重心修習為他廣演流布大梵悉皆遠離八種非命彼人身中不生疾病不被火毒刀杖蠱毒壓禱呪詛諸惡藥法之所損害不被身痛頭痛及諸瘧病一日二日三日四日乃至七日及癲癎病悉不能為患正念睡眠正念覺悟證大涅槃現世得大富貴自在所生之處於彼彼處常得宿命一切人天皆悉愛敬容儀端正一切地獄餓鬼傍生皆得解脫猶如日輪以光明照曜一切有情譬如月輪以甘露灌灑一切有情身得適悅其人以法甘露遍入一切有情心相續中皆令滋澤歡喜一切諸惡藥又羅剎步多畢㘑多畢舍遮癲癎鬼拏枳寧諸魅毘那也迦等悉皆以此大隨求大護威力不能侵惱若來逼近憶念此大護明王則一切惡心之類於持誦之人發生歡喜受教而去由此大隨求大護明王威力終無怨敵怖畏是諸怨敵不能凌突或若有人於國王大臣婆羅門長者處所犯愆過罪合當死殺者持刀劍臨刑之時若纔憶念此大護明王其刀片片斷壞猶如微塵其人當彼之時得悟一切法平等獲大念力爾時如來說伽陀曰此大護加持清淨滅諸罪能作慧吉祥增長諸功德能滿諸吉慶除滅不吉祥能見妙好夢能淨諸惡夢此大明大護護丈夫女人曠野及險怖剎那得解脫獲諸所欲願如正等覺說若行失道路念此大明王速疾得正道得殊勝飲食以身口意業先時作諸罪所作不善業纔憶此明故悉皆得消滅書寫及受持轉讀并念誦及為他宣說諸法皆通達如是得法味諸罪即消滅心意所樂求諸事皆成就一切死怖中畢獲而救護王官及水火霜雹并劫賊鬪戰及言訟利牙爪獸難一切悉消融由誦洛叉遍速成就此明一切諸佛說稱誦令歡喜滿菩提資糧一切所住處若用此大明而作於加持欲作諸事業自他利益事任運得成就以大護無疑大梵汝當知我今復宣說為患重病人應作四方壇瞿摩和土泥用五色粉畫而作曼荼羅四瓶安四角智者依儀軌壇上散諸花應燒殊勝香及種種飲食人見令淨信如是用香花依法而奉獻四角插四箭用五色縷纏令病者澡浴身著清淨衣遍體而塗香引入壇中心面對東方坐爾時持明者先誦此大明令滿於七遍自加持己身次誦三七遍加持於病者由誦此大護諸疾皆息除即取一水瓶盛香花飲食七遍作加護東方遠棄擲次取南方瓶花香食如教准前誦七遍遠棄擲南方次用西方瓶花香及飲食依前加持法北方亦復然爾時持誦者仰面向上方誦此明一遍成最勝加持大梵作是已一切苦悉除如是加持法釋師子所說一切諸法中無有能與比三界中勝護彼人無夭死無老亦無病怨憎離別苦若能在理觀心離於憂苦及離受蘊苦爓魔眾供養爓魔之法王恭敬而承事告彼持明者速往於天趣由此大明故地獄盡無餘則乘妙宮殿具威至天上一切人及天藥叉羅剎眾悉皆而供養常當獲此福是故常受持金剛手菩薩祕密藥叉將帝釋舍脂后訶利帝母眾半支迦藥叉護世大威德日月及星宿執曜猛惡者一切大龍王諸天并仙眾阿蘇羅及龍金翅乾闥婆緊那摩睺羅由書帶此明恒常而隨逐由依法誦持獲得大榮盛爾時世尊說是經已諸大菩薩大聲聞眾及梵天王一切天龍藥叉阿蘇羅乾闥婆蘖路茶緊那羅摩呼羅伽人非人等皆大歡喜信受奉行