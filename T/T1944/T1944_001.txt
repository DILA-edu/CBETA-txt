一心頂禮十方法界常住三寶願此香華雲遍滿十方界供養一切佛妙法蓮華經菩薩聲聞眾受用作佛事稽首十方佛圓滿最上乘本迹開二門法喻談真祕普使諸權小悉證佛菩提我今誓歸依願超生死海一心頂禮本師釋迦牟尼佛一心頂禮過去多寶佛一心頂禮十方分身釋迦牟尼佛一心頂禮盡法華經中及十方三世一切諸佛一心頂禮妙法蓮華經妙字法寶一心頂禮盡法華經中及十方三世一切菩薩聲聞緣覺得道賢聖僧一心頂禮普賢菩薩摩訶薩志心懺悔我與一切眾生從無始來迷失真心流轉生死六根罪障無量無邊圓妙佛乘無以開解一切所願不得現前我今禮敬妙法華經以此善根發露黑惡過現未來三業所造無邊重罪皆得消滅身心清淨惑障蠲除福智莊嚴淨因增長自他行願速得圓成願諸如來常在說法所有功德起隨喜心回向菩提證常樂果命終之日正念現前面奉彌陀及諸聖眾一剎那頃生蓮華中普願眾生俱成佛道南無佛南無法南無僧南無釋迦牟尼佛南無妙法蓮華經南無文殊師利菩薩南無普賢菩薩