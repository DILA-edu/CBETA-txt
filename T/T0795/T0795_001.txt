佛言當學工語不沙門法行獨一處坐但當正意一處一臥一行不中正一為曉身受經亦獨居還使千人一人勝千軍中能得勝一人能勝身是為勝軍中勝勝勝者不如勝餘勝己勝身常為勝無力亦不勝摩汎藍亦不能己勝不能作不勝比丘勝乃不勝先為自身定正教後教餘為諸輩如我自身上頭隨法行便教餘人如是易教己身如是如教他人已得身教意不復難教餘欲教餘先自教還使自教從身教得黠為自身他故多人亦莫犯無有極自身為自念無有極自歸無有過身自歸不如自歸諦教身已黠得歸已黠便得法已黠便得戒已黠昆弟中不復憂已黠便得樂已黠不復憂自身自歸身亦得歸他人己身無有極教一切從苦得脫問曰何等為工語師曰說三十七品經為工語謂所說不亂人意亦為工語何等為法行謂不離二百五十戒是為法行何等為一為曉身謂知分別身中事何等為軍中人能得勝謂人不能勝惡何等為一人能勝身謂意念惡能自制斷是為勝身何等為身意教謂身受七戒意受三戒何等為多人亦不犯謂等心使人不墮結