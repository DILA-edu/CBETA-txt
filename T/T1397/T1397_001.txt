如是我聞一時佛在日月宮中與無量大菩薩眾俱普賢菩薩文殊師利菩薩陀羅尼自在王菩薩執金剛菩薩如是等菩薩摩訶薩而為上首爾時東方有佛號智炬如來南方有佛號金光聚如來西方有佛號實語如來北方有佛號雷音王如來各從本國而來此會爾時世尊與諸如來及菩薩眾共在金幢樓觀之中各坐寶嚴師子之座時日月天子來詣佛所頭頂禮敬諸佛菩薩以眾妙物而為供養供養畢已退坐一面互相謂言我等云何從諸如來及菩薩所而得發起一切眾生光明破諸黑闇滿十方智炬陀羅尼耶以是陀羅尼力故當令我等能為眾生作大明炬說是語時彼諸如來及菩薩眾即共同聲而說呪曰娑野替談斫芻達陀斫芻鉢羅婆杜羅米他迦羅他伊替炭娑蘇囉吒蘇囉拕蘇哆娑壹炭娑陛羅鞞羅鉢膩遮嚕沒怛儞阿囉膩阿囉膩迦羅鉢膩迦羅鉢膩咄嚕杜斯咄嚕杜斯陀蘇底陀蘇底地𠼝地𠼝度嚕度嚕度囉度囉迦羅迦羅悉他娑悉他娑祇羅祇羅祇羅簸耶杜蘇杜蘇遜杜遜蒲悉他蘇案怛蘇鷖闥蘇伊闥娑鉢膩以竪𠼝提蘇𠼝羯囉羯囉吉𠼝吉𠼝屈嚕屈嚕屈摩屈摩羯摩羯摩羯摩鉢膩計魯計魯鷄羅鉢膩羯迦𠼝羯迦𠼝羅嚕勃低徒嚕低摩訶徒嚕低羯囉羯囉吉󰓑吉󰓑必柱斯必柱斯拕蘇拕蘇訶蘇訶蘇訶娑鉢膩颯婆訶姪怛他徒那徵摩訶徒那徵窣嚕窣嚕颯婆訶戍訖羅毘戍達儞怛羅怛羅颯婆訶樹底鉢囉地篦咄嚧咄嚧颯婆訶鉢曇摩摩理儞薩埵曷囉多勃提戶嚧戶嚧颯婆訶薩埵勃提薩埵盧羯儞咄嚧咄嚧颯婆訶洛剎拏遏質低杜忙鉢唎訶𠼝屈嚧屈嚧颯婆訶馱囉馱囉摩訶馱囉馱囉馱囉陀囉衍底曳颯婆訶蘇跋賴低蘇答篦阿鉢囉底訶多勃提馱羅馱羅陀羅衍底曳颯婆訶南無壤奴嗢迦寫怛他揭多寫南無蘇跋囉拏鉢囉婆矩吒暱婆薩寫怛他揭多寫南無薩埵婆地那怛他揭多寫南無鼻澁摩瑣囉揭是多遏囉是瓢薩怛他揭帝瓢悉殿都漫怛囉鉢馱儞颯婆訶爾時普賢菩薩告日月天子言諸天子此陀羅尼八十八億諸佛如來為欲利益諸眾生故之所演說諸天子優曇鉢花猶可易現此陀羅尼出現甚難諸天子諸佛出世猶可值遇此陀羅尼得值甚難此陀羅尼猶可易得誦持之者斯復轉難諸天子若欲救拔造五逆罪謗正法人當受阿毘地獄苦者可於閑處淨塗其地隨其所辦種種香花而為供養於三七日中晝夜六時誦此陀羅尼呪以是陀羅尼威神力故令阿毘地獄應時破壞為百千分是中眾生即得解脫何況有人在於人間而得聞者當知是人則為諸佛及我等菩薩之所護念諸天子於此所說勿生疑惑佛說此經已日月天眾歡喜奉行