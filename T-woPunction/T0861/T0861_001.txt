夫修習成就毘盧遮那佛法先應於閑淨處以瞿摩夷塗地香水散灑燒種種名香散種種時花當於寂靜辦喧鬧清淨澡浴著新淨衣結跏趺坐或依類而坐息災吉祥坐面向北增益蓮花坐面向東敬愛金剛坐面向西降伏蹲踞坐以脚押脚面向南隨所愛樂依方而坐即以香泥塗手於頂上合掌禮敬一切諸佛然於下方從風輪起想嚩字以二點嚴飾如金形放熾盛光威猛赫奕金剛火焰壞破大地上衝流出則想此金剛火焰焚燒自身乃至灰謝隨四種法色想灰成曼拏羅即於曼荼羅中想一蓮花於蓮花中想嚩字轉成金剛形想己身為金剛所成即結三昧耶印二手作三普吒掌竪二大指加持於五處真言曰那謨三曼多沒馱喃阿三迷怛哩三迷三摩曳莎縛訶次結法界印二手作拳二大指在掌中竪二頭指想囉字於頂上思惟真實義一切法塵不可得真言曰那謨三曼多沒馱喃達摩馱都娑嚩婆嚩俱𤙖次結次輪印二手反相叉二大指在右手掌中相著觀自身為金剛薩埵合以加持真言曰那謨三曼多嚩日囉喃嚩日囉怛摩俱唅次結甲冑印二手三普吒掌二頭指屈拄中指背上節二大指並竪合在掌印五處真言曰那謨三曼多嚩日囉喃嚩日羅迦嚩遮吽則於自身前想大蓮華王於蓮華中想金色佉字其佉字轉成婆伽梵大勤勇尊住之三摩地結劍印即結如來鉤印奉請本尊二內相叉作拳竪右頭指如鉤向身招之真言曰那謨三曼多沒馱喃噁娑囉嚩怛囉鉢羅底訶多怛多蘖俱舍󰂛地者哩耶鉢哩布囉迦娑嚩訶聖眾來已即奉閼伽二手捧當額想浴聖眾真言曰那謨三曼多沒馱喃哦哦那三摩三摩娑嚩訶次獻敷座印二手虛心合掌散舒屈六指如蓮花形真言曰那謨三曼多沒馱喃噁次結聖不動尊印二手各作拳各竪頭中指各以二大指押無名指小指左手為鞘右手為刀以刀左旋轉辟除諸魔障右旋轉及上下成方隅界真言曰那謨三曼多嚩日羅𧹞戰拏摩訶嚧灑拏薩叵吒耶吽怛囉吒𤙖𤚥復以刀印觸香花求無垢令淨以成加護置於鞘中次結毘盧遮那五字劍印二手合掌屈二頭指相著如劍形真言曰那謨三曼多沒馱喃阿尾囉吽欠次結塗香印右手掌向外以左手握右手腕如環真言曰那謨三曼多沒馱喃尾󰡊駄巘塗納婆吠娑嚩訶次結花印二手內相叉仰掌頭指著二大指安頭指下節真言曰那謨三曼多沒馱喃摩訶每怛哩耶毘愈娜蘖底娑嚩訶次結燒香印二手中指無名指小指背合竪頭指直竪傾相合大指在頭指下節真言曰那謨三曼多沒馱喃達摩駄覩嚩娜蘖帝莎嚩訶次結飲食真言印當合定惠掌五輪互相叉是則持眾物普通供養印那謨三曼多沒馱喃阿囉囉迦囉囉末隣捺那迷娑嚩訶次結燈印右手作拳中指直竪頭指屈大捻指博附中指真言曰那謨三曼多沒馱喃多他蘖多哩紙薩叵囉拏嚩婆娑那哦哦那烏馱哩耶娑嚩訶所獻塗香花鬘燒香飲食燈明隨四種法色而以供養由五種供養印成於聖眾集會普遍香花等雲海供養次結圓滿印二手虛心合掌安於頂上真言曰那謨三曼多沒馱喃噁尾娑摩曳娑叵囉呬𤚥哦哦那劍達摩馱怛嚩迦舍三摩多耶娑嚩怛他蘖跛哩剎曼荼羅摩摩本惹末禮拏怛他蘖多地瑟姹那末禮那遮迷娑嚩訶由此真言印香花等雲海供養如實無即用五字從下體布至頂地水火風空即想自身如金色毘盧遮那佛遍光明頭冠瓔珞身著紗縠衣即結劍印安於當心住三摩地二手持珠合於掌中誦真言七遍加持安於頂上真言曰唵吠盧者那摩羅娑嚩訶然後二手當心持珠念誦本尊言遍數畢已安珠於掌中頂上合掌迴向發願以此功德當願眾生速證毘盧遮那佛放念珠已然後結定印端身正坐於頂中想白色闇字於二目瞳人上想覽字即微屈頭注心於胸臆閒想圓滿月輪於月輪上布列五字想阿字在中央如黃金色餘四字右旋而安五字真實義者阿字一切法本不生故尾字思義一切法言說不可得故囉字一切法離塵故訶字一切法因不可得故佉字一切如虛空不可得故名為心念誦即結劍印誦七遍頂上散復結五供養印獻閼伽讚歎結不動劍印左旋解界結三昧印安於頂上誦三遍想奉送聖眾禮佛而起隨意經行讀誦大乘方廣經典以福迴施一切眾生願速圓滿心所求世閒出世閒悉地成就也