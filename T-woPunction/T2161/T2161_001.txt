金剛頂瑜伽真實大教王經三卷金剛頂瑜伽般若理趣經一卷觀自在菩薩授記經一卷瑜伽念珠經一卷奇特佛頂經三卷觀自在菩薩最勝明王心經一卷金剛頂瑜伽文殊師利菩薩經一卷阿唎多羅阿嚕力經一卷普賢行願讚一卷地藏菩薩問法身讚一卷出生無邊門經一卷大吉祥天女經一卷底哩三昧耶經一卷十一面觀自在菩薩經三卷吉祥天女十二名號經一卷金剛頂瑜伽十八會指歸一卷金剛頂瑜伽三十七尊分別聖位法門一卷菩卷場所說一字頂輪王經五卷寶篋經一卷金剛壽命陀羅尼經一卷大孔雀明王經三卷大雲輪請雨經二卷雨寶陀羅尼經一卷蘘麌梨童女經一卷稻𦼮喻經一卷大寶廣博樓閣經三卷菩提場莊嚴經一卷能淨一切眼疾病陀羅尼經一卷施焰口餓鬼陀羅尼經一卷三十五佛名經一卷八大菩薩曼荼羅經一卷葉衣觀自在菩薩陀羅尼經一卷訶利帝母經一卷毘沙門天王經一卷觀自在菩薩說普賢陀羅尼經一卷文殊問字母品一卷金剛頂蓮華部心念誦法一卷金剛頂瑜伽千手千眼觀自在念誦法一卷無量壽如來念誦儀軌一卷阿閦如來念誦法一卷佛頂尊勝念誦法一卷金剛頂勝初瑜伽普賢菩薩念誦法一卷金剛王菩薩念誦法一卷普賢金剛薩埵念誦法一卷金剛頂瑜伽五祕密修行儀軌一卷金剛壽命念誦法一卷一字頂輪王瑜伽經一卷一字佛頂輪王念誦儀軌一卷如意輪念誦法一卷大虛空藏菩薩念誦法一卷瑜伽蓮華部念誦法一卷聖觀自在菩薩心真言觀行儀軌一卷甘露軍吒利喻伽念誦法一卷華嚴入法界品四十二字觀門一卷文殊讚法身禮一卷受菩提心戒儀一卷金剛頂瑜伽三十七尊禮一卷般若理趣釋一卷大漫荼羅十七尊釋一卷金剛頂瑜伽護摩儀軌一卷都部陀羅尼目一卷大乘緣生輪一卷大虛空藏菩薩所問經八卷仁王經二卷密嚴經三卷仁王念誦儀軌一卷大聖文殊師利菩薩佛剎功德莊嚴經三卷成就妙法蓮華經王瑜伽觀智儀軌一卷金剛頂勝初瑜伽經中略出大樂金剛薩埵念誦儀軌一卷大樂金剛薩埵修行成就儀軌一卷大藥叉女歡喜母并愛子成就法一卷大佛頂如來放光悉怛他鉢陀羅陀羅尼一卷普遍光明大隨求陀羅尼經一卷金剛頂超勝三界經說文殊五字真言勝相一卷五字陀羅尼頌一卷聖閻曼德迦威怒王立成大神驗念誦法一卷文殊師利菩薩根本大教王金翅鳥王品一卷不空羂索毘盧遮那佛大灌頂光明真言一卷聖迦抳忿怒金剛童子菩薩成就儀軌經三卷大威怒烏芻濕摩儀軌一卷佛說摩利支天經一卷佛為優填王說王法政論經一卷佛說一髻尊陀羅尼經一卷速疾立驗摩醯首羅天說迦樓羅阿尾奢法一卷大日經略攝念誦隨行法一卷大毘盧遮那成佛神變加持略示七支念誦隨行法一卷木槵經一卷金剛頂經瑜伽文殊師利菩薩儀軌供養法品一卷曼殊室唎童子菩薩五字瑜伽法一卷金剛頂降三世大儀軌一卷文殊師利菩薩及諸仙所說吉凶時日善惡宿曜經二卷金剛頂經觀自在王如來修行法一卷金剛頂瑜伽中發阿耨多羅三藐三菩提心論一卷修習般若波羅蜜多菩薩觀行念誦儀軌一卷瑜伽金剛頂經釋字母品一卷仁王般若陀羅尼釋一卷觀自在大悲成就瑜伽蓮華部念誦法門一卷佛說大孔雀明王畫像壇場儀軌一卷金剛手光明灌頂經最勝摩印聖無動尊大威怒王念誦儀軌法品一卷末利支提婆華鬘經一卷大聖天歡喜雙身毘那夜迦法一卷觀自在菩薩如意輪瑜伽一卷金輪王佛頂略念誦法一卷金剛頂瑜伽降三世成就極深密門一卷金剛頂瑜伽他化自在天理趣會普賢修行念誦儀軌一卷已下未載貞元目錄釋迦牟尼佛成道在菩提樹下降魔讚一卷氷迦羅天經一卷施諸餓鬼飲食儀軌一卷梵天擇地法一卷佛說出生無邊門陀羅尼儀軌一卷轉法輪菩薩法一卷如意輪觀門義注祕決一卷菩提心義一卷華嚴經入法界品頓證毘盧遮那字輪瑜伽儀軌一卷金剛頂瑜伽毘盧遮那三摩地法一卷金剛峯樓閣一切瑜伽瑜祇經一卷大日經供養儀式一卷蕤呬經三卷右一百一十八部一百五十卷大唐特進試鴻臚卿加開府儀同三司封肅國公贈司空諡大辯正大廣智不空三藏和尚譯法海一味隨機淺深五乘分鑣逐器頓漸頓教之中有顯有密於密藏也或源或派古之法匠泳派攀業今之所傳拔󱭥竭源何以故昔金剛薩埵親受遍照如來數百歲後授龍猛菩薩龍猛菩薩授龍智阿闍梨龍智阿闍梨授金剛智阿闍梨金剛智三藏大唐開元中始扣五部雖云一人宗仰不能廣流唯有我祖大廣智阿闍梨初受金剛智三藏更詣南天竺龍智阿闍梨所括囊十八會瑜伽研窮胎藏等密藏天寶中却歸大唐干時玄宗皇帝始受灌頂屈尊師資自降肅宗代宗相續受法禁內則建神龍精舍城中則普開灌頂壇一人百寮臨壇受灌頂四眾群生膝步學密藏密藏之宗是日欝興灌頂之法自茲接軫又夫顯教則談三大之遠劫密藏則期十六之大生遲速勝劣猶如神通跛驢仰善之客庶曉其趣矣教之優劣法之濫觴如金剛薩埵五祕密儀軌及大辯正三藏表答等中廣說新譯華嚴經一部四十卷大乘理趣六波羅蜜經一部十卷守護國界主陀羅尼經一部十卷造塔延命功德經一卷右四部六十一卷般若三藏譯十力經一卷右一部勿堤犀魚三藏譯迴向輪經一卷十地經九卷右二部十卷尸羅達摩三藏譯大威力烏樞瑟摩明王經二卷穢迹金剛說神通大滿陀羅尼法術靈要門一卷右二部三卷無能勝三藏譯金剛頂毘盧遮那一百八尊法身契印一卷右無畏三藏譯金剛頂瑜伽中略出念誦經一部四卷不動尊使者祕密法一卷右二部五卷金剛智三藏譯佛心經二卷不空羂索真言經二卷右二部三卷菩提留支三藏譯諸佛心陀羅尼經一卷能滅眾罪千轉陀羅尼經一卷右二部二卷玄奘三藏譯大方廣菩薩藏經中文殊師利根本一字陀羅尼法一卷右阿真儞耶三藏譯摩訶㕹室囉末那野提婆喝羅闍陀羅尼儀軌一卷右般若輪三藏譯華嚴經心陀羅尼一卷右實叉難陀三藏譯文殊滅婬欲我慢陀羅尼一卷使呪法經一卷毘那耶經一卷金剛部元帥大將阿吒婆俱經三卷伽馱金剛真言一卷右二十四部九十七卷或近譯未傳此間或舊譯名來實闕古人所未傳略在斯中梵字大毘盧舍那胎藏大儀軌二卷梵字胎藏曼陀羅諸尊梵名一卷梵字金剛頂蓮花部大儀軌二卷梵字毘盧遮那三摩地儀軌一卷梵字普賢行願讚一卷梵字大佛頂真言一卷梵字大隨求真言一卷梵字少隨求真言一卷梵字大寶樓閣經真言一卷梵字金剛藏降三世讚王一卷梵字千臂甘露軍荼利真言一卷梵字吉慶讚一卷梵字無垢淨光陀羅尼一卷梵字菩提場莊嚴陀羅尼一卷梵字寶部金剛讚一卷梵字妙法蓮華經儀軌一卷梵字不動尊儀軌一卷梵字尊勝佛頂真言一卷梵字七俱胝佛母讚一卷梵字馬頭觀音陀羅尼一卷梵字千鉢文殊一百八名讚一卷梵字一切吉祥天女陀羅尼一卷梵字不空羂索陀羅尼一卷梵字千手千眼真言一卷梵字阿彌陀佛真言一卷梵字寶篋真言一卷梵字十六大菩薩讚一卷梵字十六大菩薩真言一卷梵字大三昧耶真實一百八名讚一卷梵字七俱胝儀軌一卷梵字葉衣觀音真言一卷梵字大悲心真言一卷梵字一字頂輪王儀軌一卷梵字文殊五字真言儀軌一卷梵字烏芻濕摩儀軌一卷梵字勝初瑜伽儀軌一卷梵字天龍八部讚一卷梵字法身偈一卷梵字十一面讚一卷梵字金剛峯樓閣真言并一百八名讚一卷梵字蓮花部讚一卷梵字悉曇章一卷右四十二部四十四卷釋教者也本乎印度西域東垂風範天隔言語異楚夏之韻文字非篆隸之體是故待彼翻譯乃酌清風然猶真言幽邃字字義深隨音改義賒切易謬粗得髣髴不得清切不是梵字長短難別存源之意其在茲乎華嚴經疏一部卅卷法華玄義一部十卷法華文句疏二部二十卷四教義一部十二卷法華記一部十卷法華贊一部四卷大毘盧遮那經疏一部二十卷虛空藏經疏一部四卷文殊師利經疏一部三卷仁王經疏一部三卷明四種具足人求善知識法一卷金剛般若道俗記三卷辯正理論一部八卷三教不齊論一卷辯凡聖因果界地章二卷金剛般若經疏一部三卷貞元新定釋目錄卅卷貞元新翻譯經圖記二卷佛頂尊勝陀羅尼傳序一卷華嚴十會一卷大方廣佛華嚴經品會名圖一卷華嚴會請賢聖文一卷金師子章并緣起六相一卷杜順禪師會諸宗別見頌一卷授五戒八戒文一卷悉曇字記一卷悉曇釋一卷無畏三藏禪要一卷建立壇法一卷金剛頂瑜伽祕密心地法門義訣一卷大唐大興善寺大辯正大廣智三藏表答碑六卷右三十二部一百七十卷含理者也三爻能敷者也十翼若闕彖繫龜文何益況乃一乘理奧義與文乖不假論疏微言無功雖有勞載車冀裨乎聖典大毘盧遮那大悲胎藏大曼荼羅一鋪大悲胎藏法曼荼羅一鋪大悲胎藏三昧耶略曼荼羅一鋪金剛界九會曼荼羅一鋪金剛界八十一尊大曼荼羅一鋪金剛智阿闍梨影一鋪善無畏三藏影一鋪大廣智阿闍梨影一鋪青龍寺惠果阿闍梨影一卷一行禪師影一鋪右佛菩薩金剛諸天等像并傳法阿闍梨等影十鋪法本無言非言不顯真如絕色待色乃悟雖迷月指提撕無極不貴驚目之奇觀誠乃鎮國利人之寶也加以密藏深玄翰墨難載更假圖畫開示不悟種種威儀種種印契出自大悲一覩成佛經疏祕略載之圖像密藏之要實繫乎茲傳法受法棄此而誰矣海會根源斯乃當之也五寶五鈷金剛杵一口五寶五鈷鈴一口五寶三昧耶杵一口五寶獨鈷金剛一口五寶羯磨金剛四口五寶輪一口已上各著佛舍利五寶金剛橛四口金銅盤子一口金花銀閼伽盞四口右九種一十八事智之無邊號佛陀覺之無上名調御智無邊故無所不知覺無上故方便難測故能種種法門攝化長夜所謂金剛等者竝皆佛之智法之門受持頂戴福利無極外摧滅魔軍內以調伏煩惱觀智之端自茲而起疑南之子不可不知佛舍利八十粒刻白檀佛菩薩金剛等像一龕白緤大曼荼羅尊四百四十七尊白緤金剛界三昧耶曼荼羅尊一百二十尊五寶三昧耶金剛一口金銅鉢子一具二口󱭝床子一口白螺貝一口右八種物等本是金剛智阿闍梨從南天竺國持來轉付大廣智阿闍梨廣智三藏又轉與青龍阿闍梨青龍和尚又轉賜空海斯乃傳法之印信萬生之歸依者也健陀縠子袈裟一領碧瑠璃供養鋺二口虎珀供養鋺一口白瑠璃供養椀一口紺瑠璃箸一具右五種亦是青龍阿闍梨之所付也空海去延曆二十三年季夏之月隨入唐大使藤原朝臣同上第一船發赴咸陽其年八月到福州著岸十二月下旬到長安城宣陽坊宮宅安置二十四年仲春十一日大使等旋軔本朝唯空海孑然准勅留住西明寺永忠和尚故院於是歷城中訪名德偶然奉遇青龍寺東塔院和尚法諱惠果阿闍梨其大德則大興善寺大廣智三藏之付法弟子也德惟時尊道則帝師三朝尊之受灌頂四眾仰之學密藏空海與西明寺志明談勝法師等五六人同往見和尚和向乍見含笑喜歡告曰我先知汝來相待久矣今日相見大好大好報命欲竭無人付法必須速辨香花入灌頂速辨香花入灌頂壇即歸本院營辦供具六月上旬入學法灌頂壇是日臨大悲胎藏大曼陀羅依法拋花偶然著中台毘盧遮那如來身上阿闍梨讚曰不可思議不可思議再三讚歎即沐五部灌頂受三密加持從此以後受胎藏之梵字儀軌學諸尊之瑜伽觀智七月上旬更臨金剛界大曼荼羅重受五部灌頂亦拋花得毘盧遮那和尚驚歎如前八月上旬亦受傳法阿闍梨位之灌頂是日設五百僧齋普供四眾青龍大興善寺供奉大德等竝臨齋筵悉皆隨喜金剛頂瑜伽五部真言密契相續而受梵字梵讚間以學之和尚告曰真言祕藏經疏隱密不假圖畫不能相傳則喚供奉丹青李真等十餘人圖繪胎藏金剛界等大曼陀羅等一十鋪僉集二十餘經生書寫金剛頂等最上乘密藏經又喚供奉鑄博士楊忠信趙吳新造道具一十五事圖像寫經漸有次第和尚告曰吾昔髫齓之時初見三藏三藏一目之後偏憐如子入內歸寺如影不離竊告之曰汝有密藏之器努力努力兩部大法祕密印契因是學得矣自餘弟子若道若俗或學一部大法或得一尊一契不得兼貫欲報岳瀆昊天罔極如今此土緣盡不能久住宜此兩部大曼荼羅一百餘部金剛乘法及三藏轉付之物竝供養具等請歸本鄉流轉海內纔見汝來恐命不足今則授法有在經像功畢早歸鄉國以奉國家流布天下增蒼生福然則四海泰萬人樂是則報佛恩報師德為國忠也於家孝也義明供奉此處而傳汝其行矣傳之東國努力努力付法殷懃遺誨亦畢去年十二月望日蘭湯洗垢結毘盧遮那法印右脇而終是夜於道場持念和尚宛然立前告曰我與汝久有契約誓弘密藏我生東國必為弟子委曲之言更不煩述阿闍梨付囑受法之由大體如是梵夾三口右般若三藏告曰吾生緣罽賓國也少年入道經歷五天常誓傳燈來遊此間今欲乘桴東海無緣志願不遂我所譯新華嚴六波羅蜜經及斯梵夾將去供養伏願結緣彼國拔濟元元恐繁不一二夫釋教浩汗無際無涯一言弊之唯在二利期常樂之果自利也濟苦空之因利他也空願常樂不得也徒計拔苦亦難也必當福智兼修定慧竝行乃能濟他苦取自樂修定多途有遲有速翫一心利刀顯教也揮三密金剛密藏也遊心顯教三僧祇眇焉持身密藏十六生甚促頓中之頓密藏當之也是故無畏三藏捨王位而忘味代宗皇帝屈北極而不厭龍智和尚八百不老崇惠禪師摧邪支傾法之不思議豈過斯藏乎慕覺之徒願聞未聞頌曰法無行藏隨人去來似寶難得得則心開投身半偈豈論珍財孜孜書寫其來悠哉願此介福國泰人蕃一聞一見竝悉脫煩大同元年十月二十二日入唐學法沙門空海為酬四恩廣德興三寶妙道寫大師御筆謹開印板矣正安四年十一月二十日高野山愚老沙門慶賢