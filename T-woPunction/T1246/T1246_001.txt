若有善男子善女人受持此陀羅尼者先須畫像其畫像時彩色中輒不得著皮膠唯用香汁白月一日請匠清潔澡浴持齋受八戒出入時須三具衣若上廁即香湯沐浴亦莫論手功多少便取細白疊若無白疊好細絹亦得一丈五尺畫天王身著七寶金剛莊嚴鉀冑其左手執三叉戟右手托腰其脚下踏三夜叉鬼中央名地天亦名歡喜天左邊名尼藍婆右邊名毘藍婆其天王面作可畏猛形怒眼滿開其右邊畫五太子及兩部夜叉羅剎眷屬左邊畫五行道天女及妻等眷屬廣如大經說若欲作壇時白月初一日起首作八肘亦六肘八寸此是方壇即簡勝地深掘一丈出骨瓦石等惡物別處取淨土堅築平正乾已後便取黃土細攞和白檀香末泥壇削刮如鏡面即取米粉染五色畫剋壇上作三隔院當中央畫一金剛火焰輪又一本云畫一火珠光炎上出四角頭各各畫十字形拔折羅第二院中央畫火珠光焰上出東南面畫三叉鈷戟西南面畫一君遲瓶口中著蓮華西北面畫一大螺第三院中東面畫師子王南面畫龍王西面畫孔雀王北面畫夜叉王柱杖立地又壇四角各各著一香水瓶其瓶口中著雜輕菓子及花葉等然後呪師洗浴著新淨衣於天王像前設種種香花飲食供養訖呪訶梨勒一百八顆呪一顆火中燒滿即每日送金一鋌與呪師無所乏少若得金時即日盡用供養三寶及貧兒莫生慳悋心若欲結界時先念摩訶毘盧遮那佛一百遍然後結界即發大願言我某甲頂戴五夜叉脚踏諸羅剎仰啟盡虛空遍法界一切諸佛菩薩金剛密迹力士一切諸善神王天神王地神王山林河海日月五星二十八宿閻羅法王五道將軍太山府君司命司錄怨家債主冥官業道行病鬼王毘首羯摩天子五方藥叉大將三天童子七星七宿日月天子難陀跋難陀和修吉等諸大龍王皆悉證知我今某甲為欲成就大陀羅尼神驗法門唯願如上一切賢聖護念加持速得成就悉令歡喜又別請五方龍王四大天王二十八部諸鬼神又別請五方藥叉眾先誦心呪呪曰婆帝吒摩訶摩訶嚕烏呼烏呼羅阿盡吒帝莎訶誦二十一遍即成結界若向人家治病之時先須謹請五方藥叉東方青帝藥叉身長三丈二尺口吐青氣南方赤帝西方白帝北方黑帝中央黃帝等身長亦同青帝吐氣依方吐并請眷屬以右脚直左脚踏地相去一肘許以左手三指直竪以大指捻小指甲上託腰三指向前以右手五指拓面上作嗔色結界繞壇右轉一度一呪即說呪曰唵帝婆藥叉盤陀盤陀訶呵訶呵莎訶兩手合掌二小指相鉤二大指並相著合腕頭指來去准前身印以右手頭指在中指第三節上當心上右轉行道一切藥叉并諸眷屬皆悉歡喜常為守護事於呪師左手中拄右頭指右手中指拄左頭指二無名指屈於掌中二節相背二大指二小指並直竪頭相拄誦大心呪三藥叉治一切鬼病當依身印與君荼利立身印同二手兩大指屈於掌中二無名指壓二大指甲上頭指中指小指並直竪頭拄翼二肘去乳房五寸誦大身呪以右手急把左手作棓即誦呪呪曰那謨枳唎枳唎俱麼唎休溜叉溜莎訶若官事急大人瞋怒之時誦此呪一七遍即大歡喜兩手二大指直竪左頭指屈著左大指根內右頭指少曲二手中指下二指總屈在掌中兩手大指屈頭向下二頭指直竪二中指亦竪少許曲二無名指二小指並屈在掌中兩手二大指向上直竪二中指直竪左頭指竪少許曲右頭指屈當左大指上二中指竪頭相去半寸許二無名指及二小指並屈掌中若欲護身之時亦請五方藥叉及大輪金剛即誦大輪金剛陀羅尼二十一遍并誦天王身呪亦二十一遍便成護身呪曰曩謨囉怛曩哆囉夜耶曩謨吠室囉麼拏野摩訶囉惹野怛儞也他唵󱂛誐赦拏赦拏驅努驅努摩訶囉惹囉乞灑𤚥薩󰂛鉢捺囉吠毘藥莎縛訶誦此呪二十一遍即成護身法南謨薜室囉末拏也南謨檀那馱也檀泥說囉也阿揭撦阿鉢唎弭哆檀泥說囉鉢囉麼迦留尼迦薩婆薩埵呬哆振哆麼麼檀那末拏鉢唎拽撦碎閻摩揭撦莎訶誦此呪七遍已次誦根本呪若誦呪時先當稱名敬禮三寶及薜室囉末那天王能施財物令諸眾生所求願滿悉能成就與其安樂又一本云呼召法者先安置於㪷柄前燒安悉香其作法人中心坐面向斗門身著黑衣誦呪七遍稱鬼神名字一遍每誦呪一遍一稱鬼神名字乃至四十九遍如是七日七夜從月十五日起首乃至二十九日清淨澡浴持齋於壇上燒安悉香燃七盞燈外著淨水一盆作法其鬼即現任得共語各各鬼自說已能隨口抄錄名字位次驅使所要金銀七寶等一切財物衣服及藥草海寶山珍天宮龍宮五岳四瀆所有貴物人間所有奇異菓子又祕藏經論呪術方法隨所樂者皆取送來一無所礙夫欲驅使鬼神之時先須別作一位於壇外著一盞燈一盆淨水一束淨草布於地上已造油餅四十枚不著油餅四十九枚散著草上呼諸鬼神名字施食然後可得驅使神鬼也若欲廣誦諸藏經論者即呼誦使者若欲能論義者便喚論義使者若求聰明智惠者即喚聰明多智使者若求地中伏寶藏者即呼伏藏使者若求入山坐禪及飛鍊學仙者即呼前當法使者若欲龍宮寶物者即呼龍宮使者若求隱形昇天宮變化法者即呼隱形使者若求禁呪鬼神及踏湯禁火法者即呼禁呪使者若求飲食錢財衣服及奇方者若欲博識者若欲求勝者若求興生求利者若求種田多望利者若求高官位者若求富貴者即喚右司命使者若欲知人死不死者即喚左司命使者若求鎮宅攘災壓禱迴凶成吉者即呼北斗使者若欲知地獄文案吉凶者即呼五官使者若求長生不死者即呼太山使者若欲求移山拔海者即呼金剛使者若求知他心及鬼神意者即呼神通使者若求水火刀箭毒藥不能損者即呼坐神使者若求諸人愛樂者即呼多魅使者若求作大醫王者即呼神山使者若求香氣遍身薰者即呼香王使者若求乘神通飛行十方者即呼自在使者若求降伏惡魔者即呼大力使者若求伏怨家者即呼持齋使者如上所列二十八種使者若呼時此一呪通呼呪曰南謨佛陀羅尼南謨法陀羅尼南謨僧陀尼南謨薩婆摩訶揭羅訶喝囉闍護助我吽吽𤙖𤙖泮唵吠室囉末那野提婆喝囉闍陀羅尼攝錄薩婆摩訶力揭囉訶神喝囉闍護助我吽吽𤙖𤙖泮泮唵阿唎耶婆路枳帝攝婆囉夜陀羅尼𤙖𤙖𤙖𤙖㧊㧊㧊㧊唵摩訶毉喝囉闍陀羅尼攝錄𤙖𤙖𤙖𤙖泮唵提婆喝囉闍陀羅尼攝錄𤙖𤙖𤙖𤙖泮唵瞿婆那伽神仙揭囉訶喝囉闍人喝囉闍攝錄𤙖𤙖𤙖𤙖泮泮泮泮唵摩訶力將軍陀羅尼攝錄𤙖𤙖𤙖急急唵藥叉喝囉闍勅勅勅勅唵羅剎喝囉闍喚喚喚喚唵薩婆摩訶力喝囉訶神喝囉闍護助我使役陀羅尼攝錄陀羅尼如遲打頭破作七分馺婆訶如上九道陀羅尼各各誦二十一遍即彼上二十八種使者無有不來也其若呼召鬼神之時要待夜暗壇外著淨草布地上并一盆淨水油餅四十九枚無油餅四十九枚及雜菓子等然後入壇誦呪若見鬼神者要須作重誓願然後與食抄其名字可得使呼之吠室囉末那野提婆喝囉闍質哆陀羅尼唵三曼哆勃馱喃吠室囉摩拏耶莎婆訶誦此真言二十一遍所求皆悉成就又有根本印以兩手右押左手相叉竪二無名指頭相合屈兩頭指如鉤若迎請時向身招若發遣時向外撥若念誦之時結印當心誦一七遍已即頂上散然後取念珠專心誦真言又一本心真言唵漸婆羅謝輦陀羅夜莎訶若誦此呪能滿一切大願一切賢聖皆大歡喜又說天王身真言曰那謨摩訶室利夜耶娜謨吠室羅末那耶摩訶藥揭叉細那拔馱耶怛姪他唵濕吠莎嚩訶濕吠莎嚩訶扇演抹底莎嚩訶施晚怛利莎嚩訶若耶拔底利勝莎嚩訶若誦此真言滿十萬遍已後更加誦三日即成就又若作法之時從白月十五日黑月十五日若於淨房露地天王像面向南呪師面向北坐燒薰陸香并供養乳粥誦此三夜滿一千八十遍天王即現身所求皆稱福報無窮若諸使者來勿須驚怕若有人常於天王像前能誦此呪者四大天王常不離左右或於夢中共貴人同坐語話即是天王加其呪師擁護事也爾時呪師即發大願於天王像前燒安悉香誦呪一百八遍所求一切事無不遂心使者真言曰南謨吠室囉拔那耶摩訶藥揭叉細那拔馱耶唵薩縛羯囉那尾戍達儜莎嚩訶若求貴人憶念所求一切事皆得遂意者即誦此呪一千八十遍夢中天王使者呪師耳邊皆悉分明說又須結手印以左手竪頭指已下四指屈入掌中以大母指押甲上節著右耳邊誦呪五十四遍左耳亦然也又說夜叉女使者真言曰唵藥乞矣儞那羅尾唎莎嚩訶若兼供養此使者所有要事能得成就次說多聞天王大心真言曰阿他呿嚕勃怛囉耶毘沙那夜叉婆摩利耶婆莎那鉢羅婆訶那耶喜摩泮鉢囉沙耶怛姪他怛麗儞始麗毘沙囉摩那耶摩訶曷囉闍耶佉蘖揭伽哆囉末叉覩莎嚩訶若有人持誦此呪者每日平旦嚼楊枝始念誦作壇供養如前說同若誦此呪十萬遍滿天王即現身若見天王之時即取壇上飲食供養天王便隨行者所求願者皆令滿足若行者不見天王時即虛空中有聲告言汝但懃心誦呪汝所求者我令滿足或有大風或唯有黑雲起其法亦得成就若無上件諸驗相者更誦呪一七遍縛得人者其呪法必得成就又說心真言曰唵枳尼枳尼薩婆迦哩耶沙達尼徙尼徙尼阿刺叉彌那舍耶提毘室唎薜室拏末拏耶莎訶若有人常誦此呪所求一切事速能成就心中心呪曰唵毘嚕迦耶多賴耶牟闍耶薩婆獨契瓢薩婆奔諾三婆羅阿毘目枳嗗嚕莎呵若有人常誦此呪時天王不離呪師守護之次說降魔陀羅尼曰南無阿啼南無利多南無達利多南無勒勒勒勒勒謹請四大天王各領八萬四千樹林神若有惡人惡神惡鬼天魔地魔龍魔惱亂弟子者持勒南無勒鬼南無首楞三昧為我縛鬼五欲五戒法忍多縛勒多縛勒急急急急如律令南無佛陀耶南無達摩耶南無僧伽耶怛姪他唵應伽利應伽黎勒叉叉叉捉捉捉捉禰常勒在在在在在縛盧羯啼攝莎訶誦此呪一百八遍便縛一切惡魔惡鬼無有不得者小事不得用之若求曷囉闍愛樂者取小赤豆一百八顆一顆一呪火中燒滿一百八遍即大王遣人喚呪師如箭急急來若求大官人敬重者取白芥子一百八顆一顆一呪火中燒滿一百八顆即大官敬如佛大歡喜若求大官家婦人等來恭敬者取蟻子土和檀香水作泥丸一百八顆一顆一呪火中燒滿一百八遍即其家遣人來問呪師當須何物若有所須必不違惜或時自身來恭敬呪師若未見呪師時心常憶念也若求一切人家恭敬者當取苦楝子一百八顆一顆一呪火中燒滿一百八遍即一切人家皆來恭敬呪師如親父母心所願求無不稱意也若欲求伏怨家者取昌蒲根呪一百八遍訖即摩自身面及口含其怨家無有不伏者若有惡人相惱呪師者心念多聞天王形狀誦呪一遍未滿即彼惡人不能行動若欲放捨即作念放捨彼人還依舊平復若不欲得怨家共同鄉坊住者取苦練木一百八橛子亦得一子一呪火中燒一百八遍滿即其惡人不能得住若求諸天大歡喜擁護者取蘇蜜及菓子呪一百八遍火中燒即一切諸天皆大歡喜若欲遠行時呪穀木拄杖行一切難處皆得安無有障礙若求一切人愛敬者呪胡麻一把呪一百八遍火中燒一切人盡來恭敬若欲入山離一切惡禽獸及諸惡賊者取白芥子一百八顆一顆一呪火中燒及山中散擲其一切惡禽獸皆悉隱藏亦一切惡賤不能舉頭若欲求乞雨者取杏人一百八顆一顆一呪更都呪二十一遍訖即著有龍池水中當時雨下若求止雨時呪一把梧子火中燒雨即止若欲乞食時先呪鉢一百八遍所到之處自然得一切飲食若喫餘者自然化去若欲更須食時即至心向鉢呪一遍即一切飲食還依舊滿足若求見功德天女者當一日一夜不喫食於佛前燒蘇合香及呪白花一百八遍散於佛前功德天女現身其呪師所求一切財寶及一切事皆得稱心若求避一切鬼神者取白芥子把及蘇一枚一顆一呪滿一百八遍火中燒一切惡神無不伏也若有惡人於三寶所起不善心頻頻來惱亂者呪自手二十一遍稱彼惡人名字遙打其身彼人即發善心必不來惱亂若欲改者呪師發慈心向彼惡人前誦一遍還復如故若欲降伏惡人者呪蘇酪一百八遍火中燒彼惡人即生恭敬心若欲求一切人恭敬者取土呪三七遍散自身上一切人見者無不敬仰若欲求自大威德者呪墨著額上一切人見者無不敬愛若求大福德人來恭敬者當取灰呪二十一遍塗自身上入大眾一切人見皆歡喜若求遠行不被惡獸傷害者呪自左手以四指掘大母指作拳一無妨礙若欲知童男童女鬼病所惱者以泥作夜叉形於鏡前著呪一百八遍問其惑人病人即自說神鬼名字若有人著蠱毒者呪水三七遍其毒虫即自然出來若有人患鬼病者呪五色線三七遍作三七結繫病人項上其病即除差若有患心痛者取石榴汁呪三七遍與病人飲病即差或呪石榴枝打其病人亦得差或黃土塗心上立差若患野狐病者呪五色線教童女合繩呪一百八遍繫其項上更呪楊枝打病人即得差若患腰及骨節病者以一椀淨水及賓鐵刀加持呪一百八遍塗其痛處即得差若求護自身及同伴者取白芥子灰及水呪二十一遍散於四方即護自身及同伴皆得安樂若欲求治臃腫者取白檀香呪一百八遍塗其臃腫上即得差若頭痛或半身痛者呪蘇烏麻油二十一遍塗其痛處即得除愈又法若患腫者於舍利塔前呪石榴黃及檀香一百八遍塗其腫上即得除差若有患耳風者呪蘇三七遍與病人食即得差若有人患頭頂者呪大黃三七遍塗其痛處即得差若有人患赤眼者呪大黃二十一遍塗其額上即得差若人患氣病者呪青木香末二十一遍和水服即差若人患瘡疥及癬病者呪黎蘆末三七遍和油塗其病上即得愈若人患疫病及瘧病者呪楊枝二十一遍令其病人把行即得差若人被蛇咬者呪畢撥散三七遍塗其咬處即差若人被蝎螫者呪乾脯火中熱燒拄其病處即除若有婦人患乳腫者呪油麻三七遍塗上痛處即除若婦人帶下病者呪香水三七遍服即愈若人卒患鬼氣狂言癲走者呪水三七遍令其服即得差若人患心痛者呪黃土二十一遍塗其痛處即差若人患鬼魅病者呪石榴枝一百八遍打病人即差若人欲得婦人愛念者呪土三七遍散自身上其人每日憶念心心不斷絕若人欲得婦人自來恭敬者常誦呪二十一遍呪灰散自身上其婦人即日夜常思前人欲死若得見面死不肯去怜人欲死若欲夫婦各自相離遠者取粳米呪三七遍散其夫婦身上即時遠去不相擾犯若有夫婦相憎欲令和會者即於天王像前作壇壇內畫夫婦二人形以種種飲食供養天王像即取白芥子及菖蒲根末作丸三百二十一其一丸一呪稱其夫妻姓名即自然和睦更無別心若欲知山間有阿修羅窟者當取白芥子和自身血一呪打滿一千八遍即山窟自開其修羅女如火然持種種香花來取呪師若呪師入此窟內壽命一大劫身力還如阿修羅身亦如金剛無能損者若欲出時亦得阿修羅女隨從送出還得到本處若求隱身者將此天王像於舍利塔前以香泥塗地以種種香花散彼壇內亦須種種飲食供養天王像訖取梨木作合子取安悉香善那石各作末和秦膠水作丸盛合子中著壇上即行者作一對新淨衣洗浴著衣天王像前坐一日不食誦此呪一千八遍竟亦不勞三事相現但誦一千八遍訖塗眼上亦塗脚掌心胸前兩膊上訖合掌至心思念自身猶如虛空無有自身作此想時行者即得隱身日行千里一切事業皆得成就若求降伏外道及自身火不燒者取自身血魚血相和嗔心誦呪三七遍投火中經一食頃不被火燒自身若降伏外道者結前身印作嗔心默誦呪一百八遍一切外道所有法術皆悉破壞並不成就若除毘那夜迦等一切鬼病者燒安悉香作大嗔心急急誦呪把石榴子打病人其一切鬼病天疫龍疫自然消滅又若未作法時其病人或歌或咲或坐或走若大力鬼去後以銅娑羅中著水和灰麵門外撥瀉訖燒安悉香誦呪一百八遍已後更不來惱亂又若以銅娑羅中盛灰灰中著白花亦得治病又若解穢者當作壇以牛糞泥壇方圓各闊狹兩肘取一童子淨潔洗浴著新白淨衣壇上蹲坐童子兩手脚及捻娑羅上以燒安香薰童子身誦呪即娑羅動即其童子自撝示有賊處上來一切作法術中未說手印法所以今時特說印法以兩手中二小指相鈎二無名指向外直豎二中指二頭指反相叉二大母指向外直豎手掌相背此一色印通用如上所說作法術處也