窺著地兩手抱昧□□□□□□□□□□恭莫以散亂等閑心一心專□□□□□□□可是輕處若不止誠慇重□□□□□□□降赴亦不攝授啟請亦□□□□□□□□滅却得輕慢罪當須懃□□□□□□□思冷水如病等良藥醫治而得差□□□弟子某乙等一心歸命十方三世盡虛空界諸佛世尊大慈悲父怜念眾生不捨本願不捨慈悲如是諸佛以於無量無數大劫廣行一切難自利利他難行苦行為我等輩捨頭目髓腦血肉身分國城妻子象馬車乘金銀七寶衣被飲食臥具醫藥來求索者悉皆施與無有悋惜心生歡喜勇猛精進修行六度布施持戒忍辱精進禪定智慧方便願力諸波羅蜜十二部經甚深正法初善中善後善其義深遠其語功妙純一無雜具足精白梵行之相從依諸佛清淨證智同一覺持之所留立若有眾生受持一四句偈勝異恒沙身命布施十力無畏大悲三念四無所畏四無礙解大慈大悲大喜大捨一切神通一切相好一切功德一切智慧一切萬行悉皆修學三乘三藏無漏無為五種淨眼六種神通功德智慧已圓滿以歸成無上正等菩提三十二相八十種好金剛不壞堅固之身法身常身及以化身三界六道拔濟眾生眾聖之王天上天下最尊最貴無能過者無與等者稱天人師大慈悲父常以方便無量慈悲喜捨度脫一切苦惱眾生令得涅槃久境安樂若有歸依恭敬供養稱揚讚嘆若聞其名若覩其形燒香禮拜旋遶行道所生功德無量無邊過於須彌深於巨海等觀眾生由如一子普皆平等無有愛憎與諸眾生作出世因於我等輩有大恩得有大利益是我等真歸依處真善智識真實福田百千萬劫難得待遇百千萬劫讚揚難盡我等今日深生慚愧深生渴仰深生歡喜深生愛慕深生珍敬深生成賀深生恭敬願弟子等所具罪障當得消滅一遍福母稽請讚嘆諸佛身中功德早以由如何寫一種所具罪障早以消滅稽請以了至誠懺悔今對諸佛賢聖前深自剋貴悔過改往修來至誠徹到披肝路膽痛切悲哀悲泣流淚至誠發露懺悔所有輕罪重罪悉皆消滅由如衣服多有垢膩若欲洗浣入嚴灰一洗垢膩俱盡然將清水再擇便得鮮潔之衣懺悔亦復如是造罪得罪懺悔罪滅即是清淨功德之身聳身跪󱬻右膝著地莫左膝著地合掌當心深生渴仰弟子某乙等合道場人一心歸命十方三世盡空虛界一切諸佛諸大菩薩摩訶薩眾大慈大悲憐愍弟子攝授弟子不捨弟子擁護弟子拔濟弟子度脫弟子救度弟子加備弟子饒益弟子接引弟子救濟弟子哀愍弟子受弟子□所佛懺悔從無始時來乃至今日身處凡夫具足煩惱被貪嗔癡無量煩惱覆沒三業迷惑三業不善三業貪嗔嫉妬我慢貢高不仁不義不敬不崇於父母所不行慈孝發言應對邪睛努目令生怨恨令生苦惱惱亂父母不自覺知或於兄弟姊妹六親心無恭順不行孝義或於鄉閭朋友智識四隣並舍常相侵欺常相說道常相謗譏或盜用三寶一切財物借貸不還渧叵債負十惡五逆無間重罪起大邪見撥無因過破塔壞寺焚燒經像謗三乘法言非佛說障蔽依難凌蔑上下打罵大小因公約私造諸罪障破齋破戒罵辱師僧謗譏賢聖輕凌道俗身三口四意三□等身作不善行行殺盜婬口作不善行妄言綺語兩舌惡罵意作不善行貪嗔邪見常夜常行十不善業一切罪障無量無邊或於莊園溉灌瀆田損殺虫蟻撲滅蚊虻□害蟣虱財施法施常生慳惜不濟所須見人有苦不能相救不生慈慜不起慈悲却生慶快見弟安樂見有勝己不生隨喜乃至嫉妬心行不忍無慈無悲無慚無愧心懷慘毒由如虎狼由如羅剎寺舍往來踐踏污泥飲酒食肉無厭無足及食五辛及食五辛韮蒜薰穢凡聖或於市彊貪心求利輕秤小計種種方便劫奪眾生損於平人惡求多求取人財物不自覺知殺生無量斷大慈悲偷盜無量棄人財寶邪行無量污淨梵行妄語無量欺誑一切貪欲無量心無厭足兩舌無量□亂和合惡口無量罵辱凡聖綺語無量喜弄正法嗔恚無量打罵眾生廣造諸罪無量無邊見有修行作諸善業往來寺舍禮拜三寶修持齋戒讀誦經典發菩提心行菩薩行坐禪修道作諸功德不能相助不能隨喜不能相勸不能讚嘆却為遮障却生謗譏却相調弄破除眾生修出世因令修行人□害眾生人天眼目退菩提心作大怨家作惡知識道相牽挽墮三惡道經無量劫受地獄苦從地獄出縱得人身盲聾暗瘂諸根不具或生邊地無佛法處不知禮義不識善惡共同禽獸生邪見家廣造諸罪還墮地獄無量大劫難得解脫是故今日對十方諸佛十二部經諸大菩薩摩訶薩眾緣覺聲聞羅漢聖僧釋梵四王龍天八部冥官業道一切靈祇天眼遠見天耳遠聞他心遠知神通諸賢聖前證知弟子今日今時深生怕怖深生厭離深自覺悟深自改悔深生剋責深生慚愧不敢覆藏從今已往改住修來更不敢造所有罪障若多若少若輕若重今日今時一念之中一切罪障盡皆消滅唯願十方諸大慈尊證知護念我今懺悔不復更造願我及一切眾生速得除滅無量劫來十惡五逆四重顛倒謗毀三寶阿闡提罪復應思惟如是罪性但從虛妄顛倒心起無有真實而可得者本唯空寂願我及一切眾生速達心本永滅罪根懺悔已歸命禮三寶