爾時世尊為末世眾生宣說持明藏八大總持王經令彼未來四眾之中諸修行人為一切眾生而作利益乃至求諸悉地而獲成就佛言若有行人發勇猛心堅固不退於此八大總持而修行者先須清淨身心內外嚴潔直至成就無令間斷若暫間斷不獲成就若欲持誦而修行者每持誦時先須稱念曩謨一切諸佛及法聖眾如是歸命三寶已竟即虔心持誦即說陀羅尼曰曩謨阿致嚩致曩致吒計姹囉計姹計烏嚕摩帝嚕嚕摩帝覩嚕呬隷彌隷薩哩嚩惹拏尾波那誐曩莫薩哩嚩三摩三沒馱曩悉殿覩滿怛囉波曩莎賀此陀羅尼乃是過去無量正等正覺二足世尊之所宣說若欲修行於諸眾生作息災增益及擁護者先須持誦精熟成先行已有大功力然可為於眾生此陀羅尼法可於中秋時作有大功力若於是時作者持念易成能除八大怖畏若復眾生常持誦者恒得擁護晝夜安樂一切不祥悉皆遠離福德增長無諸苦惱或在王城或遇兵革欲脫種種危難者擇取吉晨於日午時持誦作法當得解脫若被天龍鬼神種種持魅者亦能解除以持誦力至於枯樹亦可能令再生花菓乃至令持誦之人獲宿命通知無量生事復說陀羅尼曰普俱入嚩隷普俱入嚩隷三野替摩賀薩滿多摩賀入嚩隷帝護計目計護計目計摩賀設䜝抳囉彌多野設細舍覩摩賀入嚩隷入嚩羅帝悉地蹉僧左摩囉抳拏莎賀此陀羅尼乃是行輪迴義成童子之所宣說可於十月作持誦法為諸眾生而作利益當獲無量清淨果報復說陀羅尼曰酥那替酥吠那那癡烏那癡涅里癡婆惹儞馱末隷蹉末曩致嚩致怛布嚕曩吒嚩吒儞那替伊迦拶囉󰂛地薩際拏囉珂悉地拶泥呬䜝泥尾莎賀此陀羅尼乃是緣覺之所宣說可於冬時求清淨處作持誦法能擁護一切眾生復說陀羅尼曰多囉唧嚕嚕唧嚕吠嚕吠囉吒計呬隷彌隷帝隷始隷曩致嚩致俱曩致阿曩末帝摩曩末帝路隷迦娑迦悉迦娑始羅路羅摩馱烏末野尼頗娑頗細唵尾婆嚩帝莎賀此陀羅尼乃是俱胝羅漢之所宣說能擁護一切眾生離諸怖畏是法可於春時持誦作息災增益定獲成就若依法無失功行不退可得隱身無人能見復說心陀羅尼曰唵按多捺嚩彌尾婆嚩酥莎賀此心明以所求事復稱名誦九洛叉所求必遂至數滿時備種種香華燃燈供養佛法僧菩薩緣覺聲聞等若乞食者當持鉢北行至於聚落可次第行乞以七家為限不得驀越而彼七家所施之後福及七族所供養華可求迦羅尾羅華及龍華等而為最上復說陀羅尼曰娑嚩儞娑嚩儞娑嚩曩目契嚕半彌僧呬摩賀迦波禰唵唧隷彌隷唵迦伊底尾儞虞賀𤚥蹉曩野莎賀此陀羅尼乃是預流之所宣說是法可於夏時持誦以求成就作法之處當求屍林或兩河間或橋上建立持誦若為他人作擁護者先求清淨童女合線貫珠誦一洛叉所求成就或取自身左肋上血搵白蓮華護摩誦八百遍所求皆得或以黑貓兒死豬死人等左眼睛同研和合并三金同為丸用娑羅樹汁同服所求必得成就復說陀羅尼曰阿迦細迦細曩迦細誐拏迦羅細鉢囉拏那旦鉢囉拏那嚩怛嚩唵尾馱摩賀尾馱細那閉多那閉嚕嚕弭呬唧隷彌隷阿𡁠多𡁠拏哩野彌覩野曩謨薩哩嚩沒馱三沒地三婆嚩喃莎賀此陀羅尼乃是無能勝菩薩之所宣說若有志心持誦經其一年必獲色力殊勝吉祥安樂具足功德名稱遠聞復說陀羅尼曰曩謨囉旦曩怛囉夜野曩謨娜誐彌鼻曩謨囉俱舍嚩哩曳曩謨馱覩毘藥迦曳曳阿曩閉尾惹儞具具烏沒馱佉誐作羯囉莎賀此陀羅尼乃是阿那含之所宣說能救一切病苦若有患者行人執其手誦此加持乳汁令服及令洗身設臨命終亦可除差或呪摩曩尸羅藥安病人耳中亦得除差若有行人成先行已欲求悉地者或執數珠或輪但依法持誦行人設使無福以法力故亦獲成就復說陀羅尼曰波散儞迦羅里波散儞摩迦里波散儞摩迦里波散儞多迦里多迦里波散儞摩里迦里波散儞嚕羅里波散儞波散曩迦里帝曩謨阿左哩野波那喃唵波散儞酥路彌計莎賀此陀羅尼我於往昔為菩薩時名妙意持明天於四足中現身說此陀羅尼而作利益若有志心受持者所願具足若有眾生造眾惡業當墮畜生者以此陀羅尼威德力故除滅先罪定生人天此陀羅尼能成就種種事業若復有人欲求成就種種事業者當須修先行法得圓滿已然後將所求成就物於大持明王前或日三時或六時持誦每一時誦千遍為限不得虧闕直至悉地得悉地已所作圓滿若人欲降冤家者當面南坐手畫冤家頭面手按呪之冤自降伏若人一日三時恒持誦者得一切人欽伏若人面向南以烏麻作護摩者心所求事一一皆得若以鉢置地手按加持之必獲多施又若加持酥食之永不患瘧及常輕安又若女人無乳加持酥及鹽食之有乳又若女人無子加持栴檀華為粖一日三時點額或以藥繫項或繫手臂定生福子又若女人惡性者夫誦加持之即性改柔善又若夫惡性者妻誦加持之和栴檀華粖令食即相欽重又若人渡水至中流深處身力疲乏慮其沈沒心若憶念即得淺處或加持枯樹再生華葉若加持枯池即水自瀰滿復說陀羅尼曰娑帝阿迦致尾迦致補囉尼阿誐帝娑摩呬帝悉地娑三帝三波那𧹞曩謨娑覩阿左里阿𧹞此陀羅尼我於往昔為極怒持明王時之所宣說若人常受持者當獲吉祥勝事若人持誦成先行已取畢鉢羅華尾孕摩菓藏粖後用酥蜜和然加持乳汁同服後持誦七晝夜得大聰明若以虎及獯狐猫兒猪等各取眼睛為粖等分合和作丸加持內於鼻中當得隱身若以微苦根藥與乳蜜同和加持食之得顏貌不老或於屍林或獨樹下或四衢道如是之處不食持誦若獲成就當得空中行住亦可遊於欲色天界若得劍成就而為最上若於海岸及大河岸常食乳汁或肉汁持誦十箇月日日相應身心不退必獲海中河中異寶若於山上有龍處常食菉豆及酥持誦得龍送珠金若於憂曇鉢樹下持誦常乞食誦不間斷至成就呪酥須臾間成水服之得解世間種種之法若以土捏作師子加持若得成就乘之可往天界如是諸法一一修行若求成就者得先行圓滿已依法復誦八千遍必獲悉地爾時世尊說是持明藏八大總持王已告阿難言此祕密法汝善受持使於未來流傳不斷令修行者與諸眾生作大利益時彼阿難受佛教勅歡喜踊躍作禮而退