如是我聞一時佛在舍衛國祇樹給孤獨園與大比丘眾俱復有天人阿修羅乾闥婆等俱來會坐爾時佛告尊者阿難言汝當諦聽我有陀羅尼名俱枳羅有大威力能作吉祥能破部多及惡曜等之所執持及能除瘥一切疾病所謂食病寒熱病頭痛半痛欬瘷喘氣乃至痔病白淋之病及種種瘡痍等阿難至於眾生命欲斷者亦能延續由是我今為汝宣說阿難若復有人聞此陀羅尼發堅固心讀誦受持是人所獲善利無量無邊爾時世尊即說陀羅尼曰怛󰍕他唵壹里蜜里唧里彌嚩囉酤計隷室哩末底崑拏隷農訥毘農訥毘印捺囉嚩日囉儗儞暮哩儞薩哩嚩嚩日囉儗儞暮哩儞沒囉賀摩莎哩娑嚩賀野他杌嚕沒馱薩埵曩尾囉誐室哩瑟吒薩哩嚩達哩摩𧹞誐拏鉢囉嚩囉商伽薩爹嚩計曳那遏儞那薩爹嚩計曳那摩摩薩哩嚩薩埵曩遏悉當閉當珂儞當阿莎儞多儞三藐酤窣契那波哩拏莽誐蹉覩娑嚩賀爾時世尊說此陀羅尼已告阿難言是陀羅尼所在之處我不見有天上人間一切梵魔沙門婆羅門等敢有違越汝當受持為他人說俾使多人獲大利益阿難及與會中天人阿修羅乾闥婆等聞佛所說歡喜信受作禮而退