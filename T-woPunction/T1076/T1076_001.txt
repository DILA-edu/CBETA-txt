如是我聞一時薄伽梵在名稱大城逝多林給孤獨園與大苾芻眾并諸菩薩及諸天龍八部前後圍繞愍念未來薄福惡業眾生即入准提三摩地說過去七俱胝佛所說陀羅尼曰娜莫颯多南三藐三沒馱俱胝南怛儞也他唵者禮主禮准泥娑嚩賀若有修真言之行出家在家菩薩誦持此陀羅尼滿九十萬遍無量劫造十惡四重五無間罪悉皆消滅所生之處常遇諸佛菩薩豐饒財寶常得出家若是在家菩薩修持戒行堅固不退誦此陀羅尼常生天趣或於人間常作國王不墮惡趣親近賢聖諸天愛敬擁護加持若營世務無諸災橫儀容端正言音威肅心無憂惱若出家菩薩具諸禁戒三時念誦依教修行現生所求出世間悉地定慧現前證地波羅蜜圓滿疾證無上正等菩提若誦滿一萬遍即於夢中見佛菩薩即吐黑物其人若罪尤重誦二萬遍即夢見諸天室寺舍或登高山或見上樹或於大池中澡浴或見騰空或見與諸天女娛樂或見說法或見拔髮剃髮或食酪飯飲白甘露或度大海江河或昇師子座或見菩提樹或乘船或見沙門或見居士以白衣黃衣覆頭或見日月或見童男童女或上有乳菓樹或見黑丈夫口中吐火焰共彼鬪得勝或見惡馬水牛欲來牴觸持誦者或打或叱怖走而去或食乳粥酪飯或見蘇摩那花或見國王若不見如是境界者當知此人前世造五無間罪應更誦滿七十萬遍即見如上境界應知罪滅即成先行然後依法畫本像或三時或四時或六時依法供養求世間出世間悉地乃至無上菩提皆悉獲得若有修持此陀羅尼當知未來成就處所有難無難悉地遲疾應於一淨室以瞿摩夷塗一小壇隨力供養以結界真言結十方界以香水一瓶置在壇中一念誦其瓶動轉當知所為所求事成就若不動轉其事不成又法取一瓦椀以香塗置於壇中專心念誦椀若轉動事即成就若不動事即不成又法欲知未來之事先塗一小壇令一具相福德童子澡浴清潔著新淨衣服以七俱胝真言加持香塗童子手又加持花七遍置童子手中令童子掩面立於壇中又取別花誦真言加持一遍一打童子手背乃至二十一枚即問童子善惡之事童子皆說又法取一明鏡置於壇中先誦真言加持花一百八遍已然後又誦真言一遍一擲打鏡面於鏡面上即有文字現說善惡事又法欲知事善不善成就不成就取蘇摩那花香油誦真言加持一百八遍塗右手大母指面誦真言聲不斷絕令童子觀指上現諸佛菩薩形像或現文字具說善惡又法若人患鬼魅病取楊柳枝或茅草誦真言拂患者身即得除愈又法若患重病者誦真言一百八遍稱彼人名以牛乳護摩即差又法若孩子夜啼令童女右搓線誦真言加持結二十一結繫於頸下孩子即不夜啼又法先加持白芥子一百八遍然後取芥子誦真言一遍一擲打彼鬼魅者滿二十一遍其鬼魅馳走病者除愈又法若有患鬼以瞿摩夷塗一小壇以麩炭畫地作鬼魅形誦真言以石榴等鞭之彼鬼啼泣馳走而去又法若人被鬼魅所著或復病者身在遠處不能自來或念誦人又不往彼取楊柳枝或桃枝或花加持一百八遍使人將往病人所以枝拂病人或以花使病人嗅或以花打病人是魅即去病者除差又法若被蛇所囓或拏吉女鬼所持旋遶病人誦真言其病即愈又法若人患癰腫等及諸毒蟲所囓取檀香汁和土為埿誦真言七遍塗瘡上即愈又法若在路行誦此真言不被賊劫傷損亦離諸惡禽獸等難又法若鬪諍言訟論理及談論求勝者誦此真言強勝又法若於江河中行誦此真言不被漂㲻及水中惡龍摩竭黿鼉等傷害又法若被囚禁繫閉者誦此陀羅尼速得解脫又法國中有疫病七夜以油麻粳先和酥蜜作護摩即得災滅國土安寧又法若求豐饒財寶者每日以種種食護摩得財寶豐饒又法欲令人敬愛歡喜者真言句中稱彼人名即得歡喜順伏又法若無衣者念誦即得衣又法意中所求念誦皆得如意又法若人身體支節痛加持手二十一遍摩觸痛處即差又法若患瘧及頭痛以加持手二十一遍摩觸亦得除差又法塗一小壇取一銅椀盛滿淨灰令童子兩手按灰椀上持誦者應誦真言本尊使者入童子身其椀即轉即下語童子日自結三部三昧耶印誦三部真言即取滑石過與童子童子即於地上書過去未來事吉凶善惡及失脫經論廢忘難義真言印即得知解又法兩軍相敵於樺皮上書此陀羅尼懸於竹竿上令人手把誦真言彼敵即破又法若女人無男女以牛黃於樺皮上書此真言令帶不久當有男女又法或有女人夫不重取一新瓶滿盛水於瓶中著七寶及諸靈藥五穀白芥子以繒帛繫瓶項以真言加持一百八遍令女人結根本印安頂上以水灌頂即得寵愛敬重非但敬重亦得有子息在胎牢固又法行者每念誦時結大印誦真言印塔滿六十萬遍所求之事即得滿足觀自在菩薩金剛手菩薩多羅菩薩即為現身所求如意或作阿蘇羅宮中王或得菩薩地或得長年藥或得敬愛法成就又法於菩提道場於大制底前誦此陀羅尼得見聖僧共語與悉地成就得共彼同行即共同彼聖僧又法於高山頂上念誦一俱胝遍金剛手菩薩將此人領五百六十人同共阿蘇羅宮壽命一劫得見彌勒菩薩聽聞正法聞法已獲菩薩地得不退轉又法上毘補羅山云但有高山亦得有舍利塔像前念誦隨力以香花供養乞食以支身命從月一日至十五日誦陀羅尼滿三十萬遍取其滿日一日一夜不食倍加供養至後夜即見金剛手菩薩將行人往自宮中為行者則示阿蘇羅窟門入窟中得天妙甘露壽齊日月又法於三道寶階從天下處寶塔行者乞食旋遶誦俱胝遍即見無能勝菩薩與願為說妙法示無上菩提道或見訶利底母將此人入自宮中與長年藥還童年少端正可喜獲得伏藏大人許可應廣利益三寶得一切菩薩安慰示其正道乃至菩提道場又法若人無宿善根無菩提種不修菩提行纔誦一遍則生菩提法芽何況常能念誦受持若有修習此陀羅尼求成就者先須澡浴應著淨衣嚴飾道場安置本尊隨力所辦其道場法應擇勝地作四肘壇掘深三肘除去瓦礫惡土髮毛及骨灰炭蟲蟻等以好淨土填滿築平掘無惡土即取舊土填土若有勝當知其地是大吉祥速疾成就取未墮地瞿摩夷以香水和沙好土為埿誦無能勝菩薩真言加持二十一遍然後埿壇埿已復取五淨相和五淨者瞿摩夷汁牛尿酪乳酥以無能勝菩薩真言加持一百八遍右旋遍塗其壇若於山石上建立或在樓閣或居船上一切賢聖得道處但以五淨塗拭面向東坐結無能勝印按地誦真言七遍加持壇中心又取諸藥七寶并五穀各少分掘中心深一肘安諸藥及七寶復取舊土填滿平治以右手按誦地天偈三遍警覺地天神偈曰汝天親護者於諸佛道師修行殊勝行淨地波羅蜜如破魔軍眾釋師子救世我亦降伏魔我畫曼茶羅誦地天真言曰曩莫三漫多沒馱南畢哩體微曳娑嚩賀誦偈加持已然後以檀香塗九箇聖位如滿月以新淨供具金銀熟銅商法貝玉石瓷木等新器盛諸飲食及好香草燈燭閼伽香水隨力所有布列供養若在家出家菩薩求成就者每入道場先應禮佛懺悔隨喜勸請發願已應自誓受菩提心戒真言曰唵沒地止多母怛跛娜野弭菩提心者離一切我執遠離蘊處界及離能取所取於法平等自心本不生自性空故如過去一切佛菩薩發菩提心我亦如是此名自誓受菩提心戒由誦一遍思惟勝義諦獲得無量無邊無為功德莊嚴三業乃至菩提道場其福無間斷速滅一切業障真言速得成就本尊現前如花嚴入法界品慈氏菩薩為善財童子說菩提心功德自誓菩提心戒已全跏半跏隨意而坐端身閉目即結定印想空中准提佛母與七俱胝佛圍繞遍滿虛空定中禮一切諸佛及准提佛母然後以塗手應結契印佛部三摩耶印二手虛心合掌開二頭指屈輔二中指甲下第一節側二大指各附二頭指根下即成當心誦真言七遍想於如來三十二相八十種好相好分明如對目前真言曰唵怛他孽都納婆嚩野娑嚩賀由結此印誦真言故即警覺一切如來悉當護念加持行者以光明照觸所有罪障皆得消滅壽命長遠福慧增長佛部聖眾擁護歡喜生生世世離諸惡趣蓮花化生速證無上正等菩提蓮花部三麼耶印以二手虛心合掌散開二頭指二中指二無名指屈如蓮花形安印當心誦真言七遍想觀自在菩薩相好具足於頂右散真言曰唵跛娜謨納婆嚩野娑嚩賀由結此印誦真言故即警覺觀自在菩薩等持蓮花者一切菩薩光明照觸所有業障皆悉除滅一切菩薩常為善友金剛部三麼耶印以左手翻向外以右手掌背安左手背以左右大小指互相鉤如金剛杵形安於當心想金剛手菩薩誦真言七遍頂左散印真言曰唵嚩日嚧納婆嚩野娑嚩賀由結此印及誦真言故即警覺一切金剛聖眾加持擁護所有罪障皆得除滅一切痛苦終不著身當得金剛堅固之體次結第二根本印二手外相叉二頭指二大指並直竪即成誦佛母心真言印身五處所謂額次右肩次左肩次心次喉頂上散真言曰唵迦麼黎尾麼黎准泥娑嚩賀結護身印時起大慈心遍緣六道四生願一切有情披大誓莊嚴堅固金剛甲冑速證無上正等菩提次結地界橛印二手內相叉竪二大指二頭指二小指各相合屈左頭指如鉤三掣大母指指地印成一掣誦真言一遍真言曰唵准儞儞枳邏野娑嚩賀由結此印誦真言加持地界故下至水際如金剛座天魔及諸障者不為惱害少加功力速得成就持誦者次應於壇中心想八葉大蓮花上有師子座座上有寶樓閣垂諸瓔珞繒幡幢蓋寶柱行列垂妙天衣周布香雲普雨雜花奏諸音樂寶瓶閼伽天妙飲食摩尼為燈如無曼茶羅但於空中觀想即成作此觀已應誦此偈以我功德力如來加持力及以法界力普供養而住誦此偈已即誦大虛空藏菩薩真言曰唵誐誐曩三婆嚩嚩日囉斛由誦此真言加持故所想供養具真實無異一切聖眾皆得受用次結寶車輅印二手內相叉仰掌二頭指橫相拄以二大指各捻頭指根下想七寶車輅佛部使者駕御七寶車輅乘空而去至於色界頂阿迦尼吒天毘盧遮那佛宮殿中誦真言七遍真言曰唵覩嚕覩嚕吽由誦真言結印加持故七寶車輅至色界頂准提佛母并八大菩薩及諸聖眾眷屬圍遶乘七寶車輅次結請車輅印准前印以大指向身撥中指即成誦真言七遍真言曰曩莫悉底哩野地尾迦南怛他孽多南唵縛日𠻴擬羯哩灑也娑嚩賀由誦真言加持故聖眾從本土來至道場空中而住次結請本尊印從車輅下降於道場准前第一根本印以二大指向身招誦真言三遍真言曰唵者禮主禮准泥翳醯曳呬婆誐嚩底娑嚩賀次結無能勝菩薩印辟除障者二手右押左內相叉作拳竪二中指頭相合即成遶身左旋三匝作是思惟所有障者毘那夜迦諸惡鬼神遠走而去所來聖眾不越本三麼耶大悲而住願垂加護曩莫三滿多勃馱南唵戶魯戶嚕戰拏里麼蹬耆娑嚩賀次結牆界印准前地界印屈右頭指展左頭指右旋三匝隨心近遠即成金剛堅固之城諸佛菩薩尚不違越何況諸餘難調伏者毘那夜迦及毒蟲利牙爪者不能輔近真言曰唵准儞儜鉢囉迦囉耶娑嚩賀次結上方網界印准前牆界印展左頭指右押左當中節相交即成誦此真言三遍真言曰唵准儞儜半惹囉娑嚩賀由誦真言結印加持故即成金剛堅固不壞之網次結火院密縫印以左手掩右手背相重直竪二大指即成誦真言三遍右旋三匝想金剛牆外有金剛火圍繞真言曰唵阿三莽擬儞吽發吒由結此印誦真言成大結護密縫不被諸魔入次結閼伽印二手內相叉竪二中指頭相著以二頭指捻二中指背二大指側附二頭指根下即成根本印准前根本印微屈二大指入掌即成閼伽印誦真言三遍真言曰唵者禮主禮准泥遏鉗鉢羅底蹉婆誐嚩底娑嚩賀行者思惟聖眾了了分明想自身在諸佛聖眾足下手持七寶閼伽器盛香水浴聖眾足由獻閼伽香水故行者三業清淨洗滌煩惱垢業障消滅次結蓮花座印准前根本印並二大指向身竪運想從此印流出無量師子座奉獻一切聖眾是諸聖眾各各皆坐真言曰唵迦麼邏娑嚩賀由結座印誦真言奉獻聖眾故行者當得十地滿足得金剛之座准前根本印以二大母指頭捻二中指中節即成誦真言三遍真言曰唵者娑嚩賀想從此印流出無量光明一一光明道有無量七寶賢瓶想滿天妙香水灌注一切聖眾澡浴復想空中有無量天樂供養本尊諸佛菩薩一切聖眾由結此印誦真言故行者不久當證法雲地次結塗香印准前根本印以二大指博著右頭指下節即成真言三遍真言曰唵禮娑嚩賀想從此印流出無量光明一一光明道有無量天妙塗香粖香雲海供養本尊諸佛菩薩一切聖眾由結此印誦真言故當證一切如來戒定慧解脫解脫知見香次結花印准前根本印以二大指博著左頭指下節即成誦真言三遍真言曰唵主娑嚩賀想從此印流出無量光明一一光明道有無量天妙花雲海供養本尊諸佛菩薩一切聖眾由結此印誦真言故當得大慈三摩地成就能利樂無邊眾生諸災難不著身次結燒香印准根本印屈右頭指捻二大指頭即成誦真言三遍真言曰唵禮娑嚩賀想從此印流出無量光明一一光明道有無量和合俱生天妙燒香雲海供養本尊諸佛菩薩一切聖眾由結此印誦真言故當得普遍法界三摩地成就次結飲食印准前根本印以左頭指捻二大指頭即成誦真言三遍真言曰唵准娑嚩賀想從此印流出無量光明一一光明道有無量天妙種種飲食雲海供養本尊諸佛菩薩一切聖眾當得法喜禪悅食三解脫最勝味三摩地成就次結燈印准前根本印以二頭指各捻二大指頭即成誦真言三遍真言曰奄泥娑嚩賀想從此印流出無量光明一一光明道有無量種種七寶燈燭雲海供養本尊諸佛菩薩一切聖眾當得般若波羅蜜光明五眼清淨次誦讚歎阿嚩怛囉左覩囉娜舍囉馱娑麼囉哩補句致鉢囉拏麼跛娜尾呬帝阿者禮怛𪘨娑哩素儞祖禮悉𠆙思准泥薩囉悶底南娑嚩捨麼儞娑嚩罕帝薩跛囉拏吠怛儞也他訖灑囉拏󰋲帝阿尾儞多薩怛嚩娜麼𩕳囉枲那路迦怛囉野囉他迦唎囉訖多囉尾那戍鼻𩕳播怛囉迦囉鐸訖使𩕳娑普砧悉體怛嚩進底多麼囉貪瑟砧李佉惹曩𩕳那儞底薩帝曩跛囉曩跛囉庫舞地曬囉始嚟野薩怛梵帝囉弭焰惹閉怛母𩕳帽儞嚩日哩擔抧邏馱淰素囉哩補婆嚩南跛囉吠捨野底阿哩野嚩路抧帝皤悉𠆙底諾僧捨間薩怛多惹播多曩悉底薩怛梵曩那娜惹孽底緊旨儞也羯底毘藥壹底娑迦羅播跛曩舍𩕳婆誐嚩底跛恥多麼怛囉悉地迦哩布囉野麼努囉貪冥枲娜底曩怛梵娑麼囕迦室子多次說本尊陀羅尼布字法從頂至足觀一一真言字屈曲分明流出光明照六道四生輪迴有情深起悲愍施與安樂用陀羅尼九字布列於行者身即成以如來印八大菩薩所加持身若作息災增益降伏敬愛隨四種法所謂白黃黑赤成辦悉地即結布字印二手內相叉二大指二頭指二小指相合即成想唵􈁴字安於頂以大母指觸頭上次想兩目童人上俱想者􄒶字復以大母指觸右左眼上次想禮􄙐字安於頸上用大母指觸次想主􄒦字當心以大母指觸次想禮􄙐字安左右肩以大母指觸次想准􄑼字安臍上以大母指觸次想泥􆩴字安右左兩髀上以小指觸次想娑嚩二合􅁥字安右左兩髀上以小指觸次想賀􄚩字安右左二足掌用小指觸由想布真言結印加持故行者身即成准泥佛母身滅除一切業障積集無量福德吉祥其身成金剛不壞體若能常專注觀行一切悉地皆得見前速證無上正等菩提次結根本印誦根本真言七遍頂上散印即取菩提子念珠具一百八依法貫穿即以塗香塗其珠上以二手掌中捧珠當心誦真言七遍加持念珠真言曰唵尾嚧遮那麼羅娑嚩賀加持頂戴心口作是願言我今欲念誦唯願本尊諸佛菩薩加持護念願令速得隨意所求悉地圓滿然後以左手無名指大指承珠右手以大指無名指移珠手如說法相當於心前持珠念誦其聲不緩不急心專注不異緣觀自身同本尊身相好具足又於身前壇中觀想七俱胝佛母與眷屬圍遶了了分明對坐每稱娑嚩賀字同時移一珠或一百八或一千八為念誦遍數常須限定若不滿一百八即不充求悉地遍數念誦畢已蟠珠於掌中頂戴發願作是願言以我念誦功德一切眾生所修真言行求上中下悉地速得成就安珠於篋中即結定印端身閉目澄心定意當於胸臆身內炳現圓明如滿月皎潔光明起大精進決定取證若能不懈怠專功必當得見本源清淨之心於圓明中想唵字餘八字右旋於圓明上布列於定中須見真言字分明既不散動得定即與般若波羅蜜相應即畫圓明月輪次應思惟字母種子義唵􈁴字者是三身義亦是一切法本不生義者􄑼字者一切法不生不滅義禮􄙐字者一切法相無所得義主􄒦字者一切法無生滅義禮􄙐字者一切法無垢義准􈇓字者一切法無等覺義泥􆩴字者一切法無取捨義娑嚩二合􅁥字者一切法平等無言說義賀􄚩字者一切法無因義由一切法本不生故即得不生不滅由不生不滅故即得相無所得由相無所得故即得無生滅由無生滅故即得無垢由無垢故即得無等覺由無等覺故即得無取捨由無取捨故即得平等無言說由平等無言說故即得無因無果般若相應無所得以為方便入勝義實則證法界真如以此為三摩地念誦畢已應結根本印次結澡浴印次結五供養印次誦讚歎獻閼伽次結阿三麼擬儞印左轉一匝解界次結寶車輅印以大母指向外撥中指頭奉送聖者還本宮奉送真言曰唵者禮主禮准泥孽車孽車婆誐嚩底娑嚩婆嚩南布娜囉誐麼那野娑嚩賀次結三部三麼耶印各誦真言一遶禮佛如前懺悔隨喜勸請發願迴向無上菩提隨意經行轉讀大乘經典花嚴大般若等經印塔像浴舍利右旋遶思六念以此福聚迴向自所求悉地次說息災增益敬愛調伏四種法扇底迦法者求滅罪轉障除災害鬼魅疾病囚閉枷鎖疫病國難水旱不調蟲損苗稼五星凌逼本命悉皆除滅煩惱解脫是名息災法作此法時著白衣面向北交脚竪膝吉祥坐觀本尊白色供養飲食菓子香花燈燭地等悉皆白色從月一日至八日日三時念誦夜作護摩息災真言曰唵者禮主禮准泥扇底矩嚕娑嚩賀布瑟置迦法者求延命官榮伏藏富饒聰慧聞持不忘藥法成就金剛杵等成就或作師子象馬類以真言加持三相現隨上中下所求獲果如悉地廣說欲求持明仙入阿蘇囉窟及諸八部鬼神窟求入者皆得及證地位神通求二種資糧圓滿速成無上菩提名增益法作此法時身著黃衣面向東結跏趺坐觀本尊黃色所供養香花飲食菓子燈燭地等並皆黃色從月八日至十五日日三時念誦夜作護摩真言曰唵者禮主禮准泥布瑟微矩嚕娑嚩賀伐施迦囉拏法者若欲令一切人見者發歡喜心攝伏鉤召若男若女天龍八部藥叉女及攝伏鬼神有諸怨敵作不饒益事皆令迴心歡喜諸佛護念加持是名攝召敬愛法作此法者身著赤衣面向西竪二膝並脚名普賢坐觀本尊及所供養香花飲食菓子燈燭地等並皆赤色從十六日至二十三日日三時念誦夜作護摩攝召真言曰唵者禮主禮准泥嚩試矩嚕娑嚩賀阿毘遮嚕迦法者犯五無間謗方等大乘毀滅佛性背逆君主惑亂正法於如是之人深起悲愍應作降伏法以驢糞或駝糞或燒尸灰以用塗壇作此法時身著黑衣或青衣面向南左脚押右脚蹲踞坐觀本尊黑色取臭無香氣黑色或青色花供養所供飲食香花菓子燈燭地等並皆黑色或青色從月二十三日至月盡日取午時中夜二時念誦夜作護摩真言曰吽者禮主禮准泥跛囉喃伽多野吽發吒次說准泥佛母畫像法取不截白疊去毛髮者揁於淨壁先應塗壇以閼伽飲食隨力供養畫師應受八戒齋清淨畫像其彩色中勿用皮膠於新器中調色應畫准提佛母像身黃白色結跏趺坐坐蓮花上身佩圓光著輕縠如十波羅蜜菩薩衣上下皆作白色復有天衣角絡瓔珞頭冠臂環皆著螺釧檀慧著寶環其像面有三目十八臂上二手作說法相右第二手作施無畏第三手執劍第四手持寶鬘第五手掌俱緣菓第六手持鉞斧第七手執鉤第八手執金剛杵第九手持念珠左第二手執如意寶幢第三手持開敷紅蓮花第四手軍持第五手羂索第六手持輪第七手商佉第八手賢瓶第九手掌般若梵夾蓮花下畫水池池中難陀龍王塢波難陀龍王拓蓮花座左邊畫持誦者手執香爐瞻仰聖者准提佛母矜愍持誦人眼下顧視上畫二淨居天子一名俱素陀天子手持花鬘向下承空而來供養聖者畫像已隨力僧次請七僧供養開光明呪願讚歎於像下應書法身緣起偈將像於精室祕密供養以帛覆像念誦時去覆帛瞻禮供養念誦畢却以帛覆慎勿令人見何以故從師受儀軌畫像法若轉與人呈像被魔得便當須祕密