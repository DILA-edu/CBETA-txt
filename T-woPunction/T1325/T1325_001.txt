如是我聞一時薄伽梵在王舍大城竹林園中與大苾芻眾五百人俱時有眾多苾芻身患痔病形體羸瘦痛苦縈纏於日夜中極受憂惱時具壽阿難陀見是事已詣世尊所頂禮雙足在一面立白言世尊今王舍城多有苾芻身患痔病形體羸瘦痛苦縈纏於日夜中極受憂惱世尊此諸痔病云何救療佛告阿難陀汝可聽此療痔病經讀誦受持繫心勿忘亦於他人廣為宣說此諸痔病悉得除差所謂風痔熱痔癊痔三合痔血痔腹中痔鼻內痔齒痔舌痔眼痔耳痔頂痔手足痔脊背痔屎痔遍身支節所生諸痔如是痔瘻悉皆乾燥墮落消滅畢差無疑皆應誦持如是神呪即說呪曰怛姪他揭賴米室利室利魔揭室至三磨󱀥都莎訶此呪怛姪他頞闌帝頞藍謎室利鞞室里室里磨羯失質三婆跋覩莎訶阿難陀於此北方有大雪山王中有大莎羅樹名曰難勝有三種華一者初生二者圓滿三者乾枯猶如彼華乾燥落時我諸痔病亦復如是勿復血出亦勿膿流永除苦痛悉皆乾燥又復若常誦此經者得宿住智能憶過去七生之事呪法成就莎訶又說呪曰怛姪他占米占米捨占米占沒儞捨占泥莎訶佛說是經已時具壽阿難陀及諸大眾皆大歡喜信受奉行