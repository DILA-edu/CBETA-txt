三禮次懺悔受戒菩提心次承事真言七遍次佛結界請大輪金剛稽請偈稽首殊結大花齒力士密跡大輪王烏蒭沙摩不動尊火頭結界軍荼利或嗔或咲作威怒移山轉海須臾間降伏羅剎眾毒心聞說真言皆怖畏摧滅十惡化含靈超入如來功德海為護弟子持誦者發心讚請應聲期願大金剛清淨眾跋折羅杵自隨身於此道場禮念處周迊圍繞作結界次大輪印以左右手相叉掌中二母指亦入掌中將印頂戴以左脚安右膝上誦二十一遍下抱之而散南無悉咥哩耶墜迦南跢佗偈陀南唵鞞羅時鞞羅時摩訶斫迦羅跋折哩薩多薩多沙羅帝怛囉曳怛囉曳毘陀摩儞三盤誓儞怛羅摩底悉陀阿唎怛嘍炎沙訶誦此陀羅尼二十七遍即當入一切曼荼羅次即思惟觀察一切有情本性清淨為諸客塵之所覆蔽不悟真如是故說此三密加持令自他皆得清淨即二手蓮華合掌誦淨三業真言三遍真言曰唵娑嚩婆嚩秣馱薩嚩達磨娑嚩婆嚩󰡊度憾次入堂復次若欲入本尊室先覩尊顏合十指當低頭每入道場時對本尊前端身正立蓮華合掌閉目運心想在某世界對某甲如來并諸菩薩眷屬則以五體投地想於一一佛菩薩前恭敬作禮即普禮真言曰唵薩嚩怛他蘖多播那滿那曩迦嚕弭次即隨作法稱佛名等次右膝著地合掌當心虔誠發露懺悔無始已來一切罪障則隨喜諸佛菩薩聲聞緣覺一切有情所修福業又觀十方世界所有如來成等正覺者諸轉法輪所有如來現涅槃者諸久住世不般涅槃又發願言我所積集善根禮佛懺悔勸請隨喜以福聚迴向一切有情願皆令得入三德祕藏次懺悔文歸命十方正等覺最勝妙法菩提眾以身口意清淨業殷勤合掌恭敬禮無始輪迴諸有中身口意業所生罪如佛菩薩所懺悔我今陳懺亦如是次隨喜文我今深發歡喜心隨喜一切福智聚諸佛菩薩行願中金剛三業所生福緣覺聲聞及有情所集善根盡隨喜次勸請文一切世燈坐道場覺眼開敷照三有我今䠒跪先勸請轉於無上妙法輪所有如來三界主臨般無餘涅槃者我皆勸請令久住不捨悲願救世間次願讚迴向懺悔隨喜勸請福願我不失菩提心諸佛菩薩妙眾中常為善友不厭捨離於八難生無難宿命住智莊嚴身遠離愚迷具悲智悉能滿足波羅蜜富樂豐饒生勝族眷屬廣多恒熾盛四無礙辨十自在六通諸禪悉圓滿如金剛幢及普賢願讚迴向亦如是次三昧發心次佛部三昧耶次即結跏趺坐或半跏坐右押左以香塗手結佛部三昧耶印二手虛心合掌開二頭指微屈各附中指上節又開二大指各捻二頭指下第一文結印成已想某甲佛三十二相八十種好分明即誦佛部心三昧耶真言曰唵怛他誐都納婆嚩耶娑嚩賀誦三遍或七遍安印頂上便散由結此印及誦真言驚覺佛部一切聖眾皆加持護念修真言者速令獲得身業清淨罪障消滅福慧增長次結蓮華部三昧耶印二手虛心合掌二大指二小指各頭相著餘指微屈如開敷蓮華業形即成此印結印已想觀自在菩薩相好端嚴并無量俱胝蓮華族眷屬圍繞即誦蓮華部三昧耶真言曰唵跛娜謨納婆嚩耶娑嚩賀誦三遍或七遍加持安印於頂右便散由結此印及誦真言驚覺觀自在菩薩及蓮華部聖眾皆來加持行者獲得語業清淨言音威肅令人樂聞無礙辯才說法自在次結金剛部三昧耶印二手左覆右仰令背相著以右大指叉左小指以左大指叉右小指中間六指博著手腕如三股杵形即成結印當心想金剛藏菩薩相好威光無量執金剛眷屬圍繞即誦金剛部三昧耶真言曰唵嚩日羅納婆嚩耶娑嚩賀誦三遍或七遍加持安印於頂左便散由結此印及誦真言驚覺金剛藏菩薩并金剛部聖眾皆來加持行者獲得意業清淨證菩提心三昧現前速得解脫次軍荼利香爐法印呪次軍荼利香水法印呪次取香爐啟白東方七佛如來十方一切諸佛八大八供四攝菩薩日光月光諸大菩薩一切菩薩一切金剛諸天龍神十二神將各有七千諸藥叉神及諸業道一切神祇等悉證知我今請此地是我方地我於是地建立七日七夜某甲佛曼荼羅道場法門諸大菩薩一切金剛諸天神等各并眷屬請證成就我欲護身結界法事在此方地東西南北四維上下所有破壞佛法毘那夜迦惡神鬼等皆遠出去七里之外若護佛法善神鬼等於佛法中作利益者任當安住護身法印呪次結金剛被甲冑護身印二小指二無名指右押左內相叉二中指直豎頭相跓二頭指屈如鈎形附中指背勿相著二大指竝豎捻名指即成結印當心誦真言印身五處各誦一遍先印額次印右肩次印左肩次印心次印喉是為五處即起大慈心遍緣一切有情願皆被大慈悲莊嚴甲冑速令離諸障難證得世間出世間殊勝成就如是觀已即成被金剛甲一切諸魔不敢障難真言曰唵嚩日羅儗儞鉢羅捻跛跢野娑嚩賀由結此印誦真言慈心愍念力故一切天魔及諸障者悉見行者威光赫奕由如日輪各起慈心不能障礙及以惡人無能得便煩惱業障身不染著亦護當來諸惡趣苦疾得證於無上菩提次祈請加護我今某甲啟白十方諸佛一切般若波羅蜜一切諸大菩薩一切觀世音菩薩一切金剛藏菩薩一切天龍八部護塔護法諸善神王等證知我苾芻某甲為作住持佛法作彼事如意成就請求加祐次軍荼利辟除毘那夜迦法印呪三七遍次降地陀羅尼用一切事真言并軍荼利大心呪誦七遍灑地方界能除諸穢而得清淨一切事真言唵矩嚕馱曩虎𤙖若次馬頭護身結界法印呪兩手從中指以下三指向外相叉各博著手背合掌二食指直豎相去五分許並大指相著各屈一節勿著食指頭來去呪曰唵鉢囉毘迦悉跢跛折羅涉筏囉囉支莎訶次軍荼利金剛一字降魔王印呪次結地界金剛橛印先以右手中指入左頭指中指間右名指入左名小指間皆頭外出以左中指繳右中指背入右頭中指間以左名指繳右名指背入右名小指間二小指二頭指各頭相跓二大指下相捻即成結此印已想如金剛杵形以二大指向地觸之誦真言一遍一印於地如是至三即成堅固金剛之座地界真言唵枳里枳里嚩日囉嚩日哩步囉滿馱滿馱吽㧊吒由結此印誦真言加持下至金剛輪際成金剛不壞之界大力諸魔不能搖動少施功力大獲成就地中所有諸穢惡物由加持力故悉皆清淨其界隨心大小即成次結金剛墻印準前地界印開掌磔竪二大指如墻形即成想從印流出熾焰以印右旋遶身三轉稱前地界即成金剛堅固之墻界真言曰唵薩囉薩囉嚩日囉鉢羅迦囉吽發吒由結此印誦真言及觀行力故隨心大小成金剛光焰方隅牆界諸魔惡人虎狼師子及諸毒蟲不能附近次軍荼利大護身印鎮於四方及鎮四門作法皆成次軍荼利大瞋法身印次軍荼利大降魔法身印次軍荼利三眼大法身印次結大虛空藏菩薩印二手合掌二中指右押左外相叉博著手背二頭指相蹙如寶形即成想從印流出無量諸供養具衣服飲食宮殿樓閣等如瑜伽廣說即誦真言曰唵誐誐曩三婆嚩嚩日囉斛修行者縱使觀念力微由此印及真言加持力故諸供養物皆成真實一如某甲世界中行廣大供養者次想壇中有各訖哩字放大光明如紅頗梨色遍照十方世界某中有情遇斯光者所有罪障皆得消滅次結如來拳印以左手四指握拳直竪大指以右手作金剛拳握左大指甲即成以此拳印印地誦真言加持七遍變其世界如來拳真言曰唵步欠由結此印及誦此真言加持威力故即變此三千大千世界成某甲剎土七寶為地水鳥樹林皆演法音無量莊嚴如經所說即說伽陀曰以我功德力如來加持力及以法界力願成安樂剎行者由數習此定惠現生每於定中見某甲世界某甲如來在大菩薩眾會聞說無量契經臨命終時心不散動三昧現前剎那迅速則生彼土蓮華化生證菩提次結寶車輅印二手仰相叉右押左以二頭指側相拄二大指捻二頭指下第一文即成送車輅真言曰唵覩嚕覩嚕吽結此印想成七寶莊嚴車輅往某甲世界請某甲佛并諸菩薩眷屬乘此車輅不散此印以二大指向身撥二中指頭便誦請車輅真言曰那莫悉底哩耶地尾迦南怛他蘖跢南唵嚩日朗儗孃迦羅灑耶娑嚩賀即想車輅來至道場住虛空中次結迎請聖眾印藥師瑠璃光佛印以左右手頭指以下八指反叉入於掌中右押左兩腕相去五寸許以二大指來去呪曰唵呼嚧呼嚧戰馱利摩撜祇莎訶先立合掌隨本方但至誠心奉請所請云今有某甲為某甲事奉請善名稱吉祥王如來寶月智嚴光音自在王如來金色寶光妙行成就如來無憂最勝吉祥王如來法海雷音如來法海勝惠遊戲神通如來藥師瑠璃光如來一切如來心精進印以左右手八指右押左相叉入掌急合握拳以二大指並平伸押右頭指側中節上勿使頭屈是印若改二大母指頭雙上下來去則名稽召如來種族印呪曰娜莫縒曼嚲勃馱南唵𤙖爾娜職日光菩薩月光菩薩觀世音菩薩彌勒菩薩虛空藏菩薩普賢菩薩金剛藏菩薩文殊師利菩薩除蓋障菩薩地藏菩薩金剛軍荼利菩薩一切如來鉤菩薩一切如來金剛羂索菩薩一切如來鉤鎖大菩薩一切如來攝入大菩薩一切如來喜愛寶供養菩薩一切如來喜愛密供養菩薩一切如來歌詠供養菩薩一切如來舞供養菩薩一切如來香供養菩薩一切如來花供養菩薩一切如來燈供養菩薩一切如來塗香供養菩薩一切藥叉法印呪以右手四指向下鉤左手四指其二大指直竪來去呪曰唵俱毘羅莎訶是法印呪若作大都法壇之時作此印呪喚入供養一切歡喜宮毘羅大將伐折羅大將迷企羅大將安底羅大將頞儞羅大將珊底羅大將因達羅大將波夷羅大將摩虎羅大將真達羅大將招杜羅大將毘羯羅大將各仰乞如來聖眾不捨悲願赴此三摩地所成淨土道場并無量俱胝大菩薩受修行者供養證成功德次結馬頭觀自在菩薩印作辟除結界二手合掌二頭指二名指屈入掌各自相背竝二大指微屈勿著頭指真言曰唵阿密㗚妬納婆嚩吽㧊吒娑嚩賀誦三遍即以印左轉三匝辟除一切諸魔皆自退散以印右旋三匝即成堅固大結界次結金剛網印準前地界印以二大指捻二頭指下第一文即成誦真言三遍隨誦以印於頂上右旋轉便散真言曰唵尾娑普囉娜囉乞灑嚩日囉半惹囉吽發吒由結此印真言加持力故即於上方覆以金剛堅固之網乃至他化自在諸天不能障難行者身心安樂三摩地易得成就次結金剛火院界印以右手掌掩左手背令相著磔竪二大指即成想從印流出無量光焰以印右旋三匝即於金剛墻外便有火焰圍繞即成堅固清淨大結界火焰結界真言曰唵阿三莽儗寧吽發吒次獻閼伽香水印置閼伽時應誦真言閼伽法則先兩膝著地應須手著淨茅草環捧持閼伽燒香熏之作如是請仰願尊者以本願故降赴道場願垂哀愍受此閼伽及微獻供左右二手捧閼伽器當額奉獻誦真言三遍想浴聖眾雙足真言曰娜莫三滿多沒馱喃誐誐曩三麼摻摩娑嚩賀由獻閼伽香水供養令修行者三業清淨洗除一切煩惱罪垢從勝解行地至十地及佛地當證如是地波羅蜜時得一切如來授與甘露法身灌頂次結花座印準前蓮華部三昧耶印稍屈指令圓滿即是結此印已想從印流出無量金剛蓮華遍此某甲世界中某甲如來及諸大菩薩一切聖眾各皆得此金剛蓮華為座真言曰唵迦麼攞娑嚩賀由結此印誦真言加持行者獲得十地滿足當得金剛之座三業堅固猶如金剛既奉請已作如是言善來尊者愍我等故降臨道場復垂哀愍當就此座受微獻供復起誠心頻興作禮而白尊者言大悲垂愍成本願故而見降臨非我所能大三昧耶勅語印陀羅尼誦之三遍勅云三昧結界威儀具足啟請聖眾如法安坐又於西門合掌頂禮長跪恭敬手執香爐燒諸名香想諸佛菩薩金剛一切天神如是真報身各於座動視觀佛說法相復口啟白奉請結界願諸聖眾各依本位威儀具足如法而住散香即取銀盤種種香末兩手掬香誦一切頂輪王心呪呪香末七遍從內院散及天神等散花如前末香法初合掌禮拜至誠謝云今所供養香花飲食多不如法深大慚愧次獻塗香時誓如是言此香芬馥如天妙香清淨護持我今奉獻唯垂納受令願圓滿塗香真言曰阿歌囉阿歌囉薩嚩苾地耶馱羅布爾羝莎嚩訶誦此真言塗香後誦所持真言淨持如法奉獻於尊我由獻塗香當獲五法身願從此等流五無漏塗香磨瑩熱惱者奪破諸地獄一切到炎蒸次真言花當奉獻之發是願言此花清淨生處復淨我今奉獻願垂納受當賜成就獻花真言曰阿歌囉阿歌囉薩囉苾地耶馱囉布爾羝莎嚩訶獻花故當得四八大人相復迴向此福成妙覺花臺舒光遍照觸驚覺人天趣耽著諸欲境八菩所纏逼天樂變化苦願彼諸天人菩提心敷榮獲普賢常樂獻燒香此以林野樹香膠香能轉一切諸人意願諸天常食我今將獻哀愍垂受燒香真言曰阿歌囉阿歌囉薩囉苾地耶馱囉布爾羝莎嚩訶誦此真言香後誦所持真言真言香境如法獻故我由奉焚香得佛無礙智悅澤具端嚴迴施此香雲氛馥寒氷苦獻飲食次第或此藥香美堪奉尊主我今奉獻垂哀愍受治食真言曰阿歌囉阿歌囉薩嚩苾地耶馱囉布爾羝莎嚩訶此真言遍通三部真言食後誦所持真言真言食奉獻之獻食獲法喜禪悅解脫昧迴施餓鬼趣普雨諸微妙天甘露飲食飡此加持食皆悉得充足永離飢渴苦慳貪惡習業獻食法先塗香灑地後敷諸葉當洗手漱口嚥水次下食先下莎底迦食次圓根長根菓次下諸粥次下羹臛次下飲次下乳酪獻燈次第或燈能却鄣然淨除眠我今奉獻哀愍垂受燈真言曰唵阿路迦野阿路迦野薩嚩苾地耶馱囉布爾羝莎嚩訶誦此真言已次誦根本真言而真言之後作淨法除諸過故獻燈得五眼以為般若燈照曜阿修羅永斷矯誑心恚癡好鬪諍傍生鞭撻逼互相害食噉願得慈惠心常生人天路欲界無色界無耽著三昧願脫此惑纏次結廣大不空摩尼供養印二手金剛合掌二頭指相蹙如寶形竝竪二大指即成即誦供養真言曰唵阿謨伽布惹摩抳跛納麼嚩日㘑怛他蘖多尾路枳帝三滿多鉢囉薩囉吽此廣大不空摩尼供養陀羅尼纔誦三遍則成於某甲如來集會及無邊微塵剎土中雨無量廣大供養所謂種種塗香雲海種種華鬘雲海種種燒香雲海種種天妙飲食雲海種種天妙衣服雲海種種摩尼光明燈燭雲海種種幢幡寶帳寶蓋雲海種種天妙音樂雲海普於諸佛菩薩眾會成真實廣大供養由結印誦真言供養故獲得無量福聚猶如虛空無有邊際世世常生一切如來大集會中蓮華化生得五神通分身百億能於雜染世界拔濟受苦眾生皆作安樂利益即於現世受無量果報當來得生淨土獻閼伽香水證平等性智三界法王位迴施此降注金剛月露水灌沃水居者永離傍生趣速獲淨法身及下徹無間一切諸地獄苦具碎如塵皆成清涼池受苦諸群生解脫生淨土次奉獻閼伽作歸命合掌置之頂上思惟諸佛菩薩真實功德至誠作禮讚歎於佛次歎法僧次歎觀自在次歎明王大威金剛伽他曰大悲救世尊善導一切智福智功德海我今稽首禮真如捨摩法能淨貪瞋毒善除諸惡趣我今稽首禮得法解脫僧善住諸學地勝上福田僧我今稽首禮大悲觀自在一切佛讚歎能生種種福我今稽首禮大力忿怒身善哉持明王降伏難伏者我今稽首禮作是虔誠讚佛菩薩亦復合掌起慇懃重心讚餘諸佛菩薩相好功德其讚歎文應用諸佛菩薩所說歎偈不應自作讚歎修行者每日三時常誦此讚歎佛功德驚覺某甲如來不捨悲願以無量光明照觸行者業障重罪皆悉消滅身心安樂證寂悅意久坐念誦不生疲倦心得清淨疾證三昧佛部淨珠真言曰唵遏部羯弭惹曳悉睇悉馱刺梯莎嚩訶以右手大指捻無名指頭直舒中指小指微屈以頭指押中指上節側左手亦然復以左手執金剛杵右手把數珠口啟白云我今頂戴恭敬一切般若波羅蜜多無邊法藏恆沙萬法今後十方一切諸佛敬受此法說是語已即舉兩手頂戴恭敬如是作法名頂戴恭敬受持之法佛部持珠真言曰唵那謨皤伽嚩底悉睇娑馱野悉馱刺梯莎嚩訶用前珠印各依部中而念誦之念誦之時珠置當心不得高下捧數珠時微小低頭以至誠心頂禮三寶次禮八大菩薩次禮明王眷屬正念誦時若有謦咳昏沈廢忘真言即起就水作灑淨法即取蓮子念珠安於手中兩手捧珠合掌如未敷蓮華形以千轉念珠真言加持七遍真言曰唵嚩日囉獄呬耶惹跛三麼曳吽加持已即捧珠頂戴心發是願願一切有情所求世間出世間殊勝大願速得成就念誦百八遍當心以二手各聚五指如未敷蓮華左手持珠以右手大指名指移珠誦真言一遍與莎賀字聲齊移一珠念珠聲不緩不急不高不下不應出聲稱呼真言字令一一分明心觀此三摩地所成淨土及前所請來某甲佛相好圓滿在於壇中如是觀行了了分明專注念誦不令間斷遠離散動一座念誦或百或千若不滿一百八遍則不充祈願遍數某甲如來加持故則身心清淨乃至開目閉目常見某甲如來則於定中聞說甚深妙法於一一字一一句悟無量三摩地門無量陀羅尼門無量解脫門此身等同某甲菩薩速能至於彼國念誦數畢捧珠頂戴發如是願言願一切有情得生某甲世界見佛聞法速證無上正等菩提次結定印則觀身中菩提心皎潔圓明猶如滿月復作思惟菩提心體離一切物離蘊界處及離能取所取法無我故一相平等心本不生自性空故即於圓滿清淨月輪上想紇哩字門從字流出無量光明於一一光明道觀成某甲世界聖眾圍繞某甲佛廣如本部經如是念誦修習三摩地已欲出道場則結本尊印誦根本陀羅尼七遍以印頂上散即誦讚歎現前諸如來救世諸菩薩不斷大乘教到殊勝位者唯願聖天眾決定證知我則結普供養印誦廣大不空摩尼供養真言又獻閼伽心中所有祈願啟白聖眾唯願聖者不越本誓成就我願如是結願已西門禮拜云仰啟愧謝今此會作種種法事香花飲食皆不如法慚愧聖眾願大慈悲布施歡喜如是念誦供養發願已即結前火院印左轉一匝三昧耶能結所事已願諸聖隨意而去解前結寶車輅印以二大指向外撥二中指頭誦本真言奉送聖眾則結三部三昧耶印各誦真言三遍然後結被甲護身印印身五處則對本尊前虔誠發願禮佛稱名去出道場隨意經行當讀誦本部經心懷增上意樂精勤念誦印佛印塔印牆樂行檀施修持禁戒忍辱精進禪定智惠所修善品皆悉迴向共諸眾生同生淨土上品上生證歡喜地獲得無上菩提記莂陀羅尼啟請文奉請鉢私那童子為弟子傳此香煙啟請虛空剎土微塵世界中一切諸佛過去七佛毘婆尸佛如來五十三佛普光如來三十五佛釋迦如來二十五佛寶集如來十二部尊經修多羅藏海尊法般若諸大菩薩摩訶薩普賢文殊觀音勢至大慈菩薩五部明王金輪如意王二十八部密跡金剛藏王不捨慈悲證明弟子聲聞獨覺四果羅漢四天大王三十六國持呪大師子王摩尼孔雀王迦毘羅金毘羅王持呪安國王道心王摩醯首羅王天布單那王二十八部鬼神大將阿吒婆俱護法神王須彌峰頂大將軍管領五嶽神將飛輪走釰降此道場受弟子香烟供養請為弟子括天動地上張天羅下張鐵網收攝天魔外道鬼神付與毘那夜迦使者急當在界內者攝入在界外者不得攝入弟子一心啟請二十八金剛藏王大輪金剛軍荼利金剛大烏芻沙摩金剛大摧碎金剛火頭金剛青面金剛吒呵金剛設愛金剛利牙爪金剛傷竭羅金剛各領所管五萬藥叉飛輪走釰雲集道場受弟子隨心供養然後加助弟子威力願呪句如意願速得成就奉請東方提頭賴吒天王把定東方之界奉請南方毘樓勒叉天王把定南方之界奉請西方毘留博叉天王把定西方之界奉請北方毘沙門天王把定北方之界奉請上方忉利天王把定上方之界奉請下方地軸天王把定下方之界六方天王急提捉六方界令天魔外道鬼神不得輒出入如有輒出入者付與火頭金剛把跋折羅折碎身如微塵頭破作七分如何梨樹枝急急如陀羅尼勤四天王結界呪一氣誦三遍禁吒禁吒僧禁吒立合今於四方結禁吒絡不為汝解禁吒若作法弟子當誦三遍