又唱不來諸比丘說欲僧今和集欲作何事我某甲從今盡壽歸依佛兩足尊歸依法無欲尊歸依僧眾中尊我某甲歸依佛竟歸依法竟歸依僧竟於釋迦牟尼佛法中樂受五戒為優婆塞當證知汝某甲聽是佛婆伽婆釋迦牟尼多陀阿伽度阿羅訶三藐三佛陀為優婆塞說五戒凡是優婆塞當盡壽護持何等為五盡壽離殺生是優婆塞戒是中盡壽離殺生是事能持不盡壽離不與取是優婆塞戒是中盡壽離不與取是事能持不盡壽離邪婬是優婆塞戒是中盡壽離邪婬是事能持不盡壽離妄語是優婆塞戒是中盡壽離妄語是事能持不盡壽離飲酒是優婆塞戒是中盡壽離飲酒穀酒甘蔗酒蒲萄酒一切能放逸酒是事能持不我某甲從今至明旦歸依佛兩足尊歸依法無欲尊歸依僧眾中尊我某甲從今至明旦歸依佛竟歸依法竟歸依僧竟我某甲已受三歸竟從無始生死已來至于今日身業不善殺盜婬口業不善妄言綺語惡口兩舌意業不善貪欲恚瞋愚癡邪見如此眾罪今向十方諸佛諸尊菩薩得道賢聖現在師僧前求哀懺悔我某甲已懺悔竟身業清淨口業清淨意業清淨是名清淨住從今至明旦習學諸佛不殺不盜不婬不妄語不飲酒不坐臥高廣大床不著香華纓絡香油塗身不作唱技樂故往觀聽過中不食我某甲已受八戒竟以此功德不求轉輪聖王釋梵諸王人天之樂願盡諸煩惱明知一切法果成佛道大德尼僧聽我比丘尼某甲受大戒來滿十二歲欲畜眾我某甲已從僧乞畜眾羯磨願僧與我某甲作畜眾羯磨慈愍故大德尼僧聽比丘尼某甲受大戒來滿十二歲欲畜眾某甲已從僧乞畜眾羯磨若僧時到僧忍聽僧當與某甲畜眾羯磨如是白大德尼僧聽比丘尼某甲受大戒來滿十二歲欲畜眾某甲已從僧乞畜眾羯磨僧今與某甲畜眾羯磨誰諸長老忍與某甲畜眾羯磨者是長老默然誰不忍者便說是初羯磨成就不僧已忍與某甲畜眾羯磨竟僧忍默然故是事如是持大德僧聽某甲求出家剃髮僧憶持諸長老某甲求出家憶持大德憶念我某甲求大德為沙彌和上願大德為我某甲作十戒和上我某甲依大德和上故出家受十戒我某甲歸依佛歸依法歸依僧出家是佛婆伽婆釋迦牟尼多陀阿伽度阿羅訶三藐三佛陀出家我亦隨佛出家和上某甲我某甲歸依佛竟歸依法竟歸依僧竟出家是佛婆伽婆釋迦牟尼多陀阿伽度阿羅訶三藐三佛陀出家我亦隨佛出家竟和上某甲汝某甲聽是佛婆伽婆釋迦牟尼多陀阿伽度阿羅訶三藐三佛陀為沙彌說十戒何等為十盡壽離殺生是沙彌戒是中盡壽離殺生汝能持不盡壽離不與取是沙彌戒是中盡壽離不與取汝能持不盡壽離非梵行是沙彌戒是中盡壽離非梵行汝能持不盡壽離妄語是沙彌戒是中盡壽離妄語汝能持不盡壽離飲酒是沙彌戒是中盡壽離飲酒穀酒甘蔗酒蒲萄酒一切能放逸酒汝能持不盡壽離坐臥高廣大床是沙彌戒是中盡壽離坐臥高廣大床汝能持不盡壽離著香華瓔珞香油塗身是沙彌戒是中盡壽離著華香瓔珞香油塗身汝能持不盡壽離作唱技樂故往觀聽是沙彌戒是中盡壽離作唱技樂故往觀聽汝能持不盡壽離受畜金銀錢寶是沙彌戒是中盡壽離受畜金銀錢寶汝能持不盡壽離非時食是沙彌戒是中盡壽離非時食汝能持不如是沙彌十戒盡壽不應犯當勤供養三寶佛寶法寶比丘僧寶當供養和上阿闍梨一切如法教不得違逆勤求方便學問坐禪誦經於佛法中當得須陀洹果斯陀含果阿那含果阿羅漢果辟支佛道乃至得阿耨多羅三藐三菩提令出家不虛果報不絕汝所未解和上阿闍梨當廣為汝說大德憶念我沙彌尼某甲求尊為和上尼願尊為我某甲作和上尼我某甲因和上尼故僧與我某甲二歲學戒一比丘尼應問和上尼能為某甲作和上不僧和合不僧一心和合當作僧事和上尼某甲沙彌尼某甲僧當與二歲學戒大德尼僧聽我沙彌尼某甲因和上尼某甲從僧乞二歲學戒和上尼某甲僧當與我某甲二歲學戒和上尼某甲慈愍故大德尼僧聽沙彌尼某甲因和上尼某甲從僧乞二歲學戒和上尼某甲若僧時到僧忍聽僧當與某甲二歲學戒和上尼某甲如是白大德尼僧聽沙彌尼某甲從和上尼某甲從僧乞二歲學戒和上尼某甲僧今與某甲二歲學戒和上尼某甲誰諸長老忍與某甲二歲學戒和上尼某甲忍者是長老默然誰不忍者便說是初羯磨成就不僧已忍與某甲二歲學戒竟和上尼某甲僧忍默然故是事如是持汝某甲聽佛世尊多陀阿伽度阿羅訶三藐三佛陀知者見者說戒式叉摩尼六法汝式叉摩尼盡壽受持佛種種因緣呵欲欲想欲欲覺欲欲熱讚歎斷欲除欲想滅欲熱若式叉摩尼同入學法中不捨戒戒羸不出相隨心想受婬慾乃至共畜生是非式叉摩尼非沙門尼非釋女失滅式叉摩尼法是事盡壽不應犯汝能持不佛種種因緣呵責偷奪法讚歎不偷奪法乃至一條線一寸納一渧油分齊尚不應犯是中佛制極少乃至五錢若五錢直若式叉摩尼隨所偷奪事若王捉若殺若打若縛若擯出若輸金罪若作是言汝賊汝小兒汝癡汝墮官罪若式叉摩尼如是偷奪者是非式叉摩尼非沙門尼非釋女失滅式叉摩尼法是事盡壽不應犯汝能持不佛種種因緣呵責殺生讚歎不殺乃至蟻子尚不應殺何況於人若式叉摩尼故奪人命若持刀與若教死歎死作如是言咄人用惡活為死勝生隨彼心樂死種種因緣教死歎死若作憂多殺若頭多殺作弶作網作撥若作毘陀羅殺若似毘陀羅殺若斷氣殺若墮胎殺若按腹殺若推著火中水中若從高推下若遣使道中死乃至母腹中初得二根身根命根歌羅羅中生惡心方便令奪其命從是因緣死者是非式叉摩尼非沙門尼非釋女失滅式叉摩尼法是事盡壽不應犯汝能持不佛種種因緣呵責妄語讚歎不妄語乃至戲笑尚不應妄語何況故妄語若式叉摩尼不知不見空無過人法自言我如是知如是見我得須陀洹果乃至阿羅漢果我得初禪二禪三禪我得慈悲喜捨無量空處識處無所有處非想非非想處定我得不淨觀阿那般那念諸天來至我所諸龍夜叉薜荔伽毘舍闍鳩槃茶羅剎等來至我所彼問我答我問彼答若式叉摩尼如是妄語者是非式叉摩尼非沙門尼非釋女失滅式叉摩尼法是事盡壽不應犯汝能持不佛種種因緣呵欲欲想欲欲覺欲欲熱讚歎斷欲除欲想滅欲熱若式叉摩尼有漏心聽漏心男子髮際至腕膝已上却衣順摩逆摩抱捉牽推舉上舉下若按若掐是非式叉摩尼非沙門尼非釋女失滅式叉摩尼法若犯者可更受是事盡壽不應犯汝能持不佛種種因緣呵欲欲想欲欲覺欲欲熱讚歎斷欲除欲想滅欲熱若式叉摩尼有漏心聽漏心男子捉手捉衣共立共語共期入屏覆處待男子來自身往就如白衣女人此八事示貪著相是非式叉摩尼非沙門尼非釋女失滅式叉摩尼法若犯更受是事盡壽不應犯汝能持不汝某甲聽僧已與汝二歲學法式叉摩尼受持六法名式叉摩尼汝得具滿和上阿闍梨具滿比丘尼僧得好國土得好行處轉輪聖王所願尚不能滿汝今已具滿當恭敬三寶佛寶法寶比丘僧寶當供養和上阿闍梨恭敬上中下坐當勤三學善戒學善心學善慧學當修三脫門空無相無作當勤三業坐禪誦經勸作眾事汝行是法當開甘露門得須陀洹果斯陀含果阿那含果阿羅漢果如蓮華在水日夜增長法諸善根亦復如是於佛法中日夜增長餘殘諸戒和上阿闍梨當漸漸為汝廣說釋師子法中已獲難得戒無難時難得已得勿使空頭面禮僧足右繞歡喜去我某甲是衣僧伽梨若干條受割截成我某甲不離宿受持我某甲是衣欝多羅僧七條受兩長一短割截成我某甲不離宿受持我某甲是衣安陀會五條受一長一短割截成我某甲不離宿受持若僧伽梨縵應言是縵衣僧伽梨受持餘二衣亦爾我某甲是覆肩衣受長四肘廣二肘半是覆肩衣我某甲不離宿受持我某甲是衣厥修羅受長四肘廣二肘半是厥修羅我某甲不離宿受持我某甲是鉢多羅應量受持常用故大德憶念我式叉摩尼某甲求尊為和上尼願尊為我某甲作和上尼我某甲因和上尼故僧當與我某甲作乞屬和上尼羯磨慈愍故能為某甲作和上尼不誰能為某甲作教授師大德尼僧聽式叉摩尼某甲從和上尼某甲求受具足戒某甲能作教師為教某甲故若僧時到僧忍聽某甲作教師為教某甲如是白大德尼僧聽式叉摩尼某甲從和上尼某甲求受具足戒某甲能作教師教某甲誰諸尼僧忍立某甲為教師為教某甲忍者是長老默然誰不忍者便說僧已忍立某甲為教師教某甲竟僧忍默然故是事如是持汝某甲聽今是至誠時實語時我今問汝實當言實不實當言不實汝是女不是人不非是非人不非畜生不非是不能女不女根上有毛不不枯壞不不帶下病不非偏不不二道合不女根不小不非是不能產不非是無乳不非是一乳不非是恒月水不非無月忌不非婢不非客作不非買得不非破得不非兵婦不非吏婦不非犯官事不不負他物不女人有如是等病癩病癰疽病銷盡病癲狂病長病熱病無如是等病不父母夫主在不若言在父母夫主聽出家不五衣鉢具不汝字何等和上尼字誰答言我字某甲和上尼名某甲大德尼僧聽我某甲因和上尼某甲求受具足戒我某甲今從僧乞屬和上尼羯磨和上尼某甲僧當與我某甲作屬和上尼羯磨和上尼某甲慈愍故大德尼僧聽某甲因和上尼某甲求受具足戒某甲今從眾僧乞屬和上尼羯磨和上尼某甲若僧時到僧忍聽我今僧中問某甲無遮道法如是白大德尼僧聽頗有未問者不若未問者當更問已問者默然大德尼僧聽式叉摩尼某甲從和上尼某甲求受具足戒某甲已從僧乞屬和上尼羯磨和上尼某甲某甲自說清淨無諸難事年歲已滿衣鉢具足某甲和上尼某甲若僧時到僧忍聽僧當與某甲作屬和上尼羯磨和上尼某甲如是白大德尼僧聽式叉摩尼某甲從和上尼某甲求受具足戒某甲已從眾僧乞屬和上尼羯磨和上尼某甲某甲自說清淨無諸難事年歲已滿衣鉢具足某甲和上尼某甲僧今與某甲作屬和上尼羯磨和上尼某甲諸尼僧忍與某甲作屬和上尼羯磨和上尼某甲忍者是長老默然誰不忍者便說是初羯磨成就不僧已忍為某甲作屬和上尼羯磨和上尼某甲竟僧忍默然故是事如是持大德憶念我某甲求尊為和上尼願尊為我某甲作和上尼我某甲依和上尼故僧當與我某甲受具足戒慈愍故大德僧聽我某甲從和上尼某甲求受具足戒我某甲今從眾僧乞受具足戒和上尼某甲僧當濟度我與我某甲受具足戒慈愍故大德僧聽某甲從和上尼某甲求受具足戒某甲已從眾僧乞受具足戒和上尼某甲若僧時到僧忍聽我當僧中問某甲六法如是白汝某甲聽今是至誠時實語時我今僧中問汝實當言實不實當言不實汝本來清淨不汝從出家來順行出家法不二歲學六法不比丘尼僧作本事不尼僧已和合作乞屬和上尼羯磨未五衣鉢具不汝字何等和上尼字誰答言我名某甲和上尼名某甲大德僧聽頗未問者不若未問者當更問已問者默然大德僧聽某甲從和上尼某甲求受具足戒某甲已從眾僧乞受具足戒和上尼某甲某甲自說清淨無諸難事年歲已滿從出家來順行出家法已二歲學六法比丘尼僧已作本事已作屬和上尼羯磨五衣鉢具某甲和上尼某甲若僧時到僧忍聽僧當與某甲受具足戒和上尼某甲如是白大德僧聽某甲從和上尼某甲求受具足戒某甲已從眾僧乞受具足戒和上尼某甲某甲自說清淨無諸難事年歲已滿從出家來順行出家法已二歲學六法比丘尼僧已作本事已作屬和上尼羯磨五衣鉢具某甲和上尼某甲僧今與某甲受具足戒和上尼某甲誰諸長老忍與某甲受具足戒和上尼某甲忍者是長老默然誰不忍者便說是初羯磨成就不僧已忍與某甲受具足戒和上尼某甲竟僧忍默然故是事如是持汝某甲聽佛世尊多陀阿伽度阿羅呵三藐三佛陀知者見者為受大戒比丘尼說三依止法比丘尼依是出家受戒行比丘尼法何等三依糞掃衣比丘尼依是得出家受戒行比丘尼法若長得赤麻衣白麻衣芻麻衣翅夷羅衣繒衣欽婆羅衣劫貝衣如是等清淨衣皆是盈長得是中盡壽依糞掃衣汝能持不依乞食比丘尼依是得出家受戒行比丘尼法若長得相食故作食六齋日食月一日食十六日食眾僧食別房食請食若僧若別請如是等清淨食皆是盈長得是中盡壽依乞食汝能持不依陳棄藥比丘尼依是得出家受戒行比丘尼法若長得四種含銷藥四種淨脂五種根藥五種果藥五種鹽五種湯五種樹膠藥如是餘清淨藥皆是盈長得是中盡壽依陳棄藥汝能持不汝某甲聽佛世尊多陀阿伽度阿羅訶三藐三佛陀知者見者為受具足戒比丘尼說八墮法若比丘尼於八墮法中墮所犯一一法是非比丘尼非沙門尼非釋女失滅比丘尼法佛種種因緣呵欲欲想欲欲覺欲欲熱讚歎斷欲除欲想滅欲熱若比丘尼共諸比丘尼入戒法中不捨戒戒羸不出相隨心想受婬欲乃至共畜生是非比丘尼非沙門尼非釋女失滅比丘尼法是事盡壽不應犯汝能持不佛種種因緣呵責偷奪法讚歎不偷奪法乃至一條線一寸納一渧油分齊尚不應偷奪是中佛制極少乃至五錢若五錢直若比丘尼隨所偷事若王捉若殺若打若縛若擯出若輸金罪作是言汝賊汝小兒汝癡汝墮官罪若比丘尼如是偷奪者是非比丘尼非沙門尼非釋女失滅比丘尼法是事盡壽不應犯汝能持不佛種種因緣呵責殺生讚歎不殺生乃至蟻子尚不應殺何況於人若比丘尼自手奪人命若持刀與若教死讚死作是言咄人用惡活為死勝生隨彼心樂死種種因緣教死讚死若作憂多殺若頭多殺若作弶作網作撥若作毘陀羅殺若似毘羅殺若斷氣殺若墮胎殺若按腹殺若推著火中水中若從高推下若遣使道中死乃至母腹中初得二根身根命根歌羅羅中生惡心方便令奪其命從是因緣死者是非比丘尼非沙門尼非釋女失滅比丘尼法是事盡壽不應犯汝能持不佛種種因緣呵責妄語讚歎不妄語乃至戲笑尚不應妄語何況故妄語若比丘尼不知不見空無過人法自言我如是知如是見我得四果四向乃至我得初禪二禪三禪四禪我得慈悲喜捨無量空處識處無所有處非想非非想處定我得不淨觀阿那般那念諸天來至我所諸龍夜叉薜荔伽毘舍闍鳩槃荼羅剎等來至我所彼問我答我問彼答若比丘尼如是妄語者是非比丘尼非沙門尼非釋女失滅比丘尼法是事盡壽不應犯汝能持不佛種種因緣呵欲欲想欲欲覺欲欲熱讚歎斷欲除欲想滅欲熱若比丘尼有漏心聽漏心男子髮際至腕膝已上却衣順摩逆摩抱捉牽推舉上舉下按掐者是非比丘尼非沙門尼非釋女失滅比丘尼法是事盡壽不應犯汝能持不佛種種因緣呵欲欲想欲欲覺欲欲熱讚歎斷欲除欲想滅欲熱若比丘尼有漏心聽漏心男子捉手捉衣共立共語共期入屏覆處待男子來自身往就如白衣女人此八事示貪著相是非比丘尼非沙門尼非釋女失滅比丘尼法是事盡壽不應犯汝能持不佛種種因緣呵責惡知識惡伴黨讚歎善知識善伴黨若比丘尼知他比丘尼犯重罪覆藏乃至一夜是比丘尼知彼比丘尼若退若住若失若遠去往作是言我先知是比丘尼有如是事不欲自向人說不欲向僧說不欲令人作是言云何妹自污姊是非比丘尼非沙門尼非釋女失滅比丘尼法是事盡壽不應犯汝能持不佛種種因緣呵責惡知識惡伴黨讚歎善知識善伴黨若比丘尼知比丘僧一心和合作不見擯是比丘獨一無二無伴無侶不休不息隨順相助諸比丘尼應語是比丘尼言僧一心和合作不見擯是比丘獨一無二無伴無侶不休不息汝莫隨順若是比丘尼諸比丘尼如是諫時堅持是事不捨者諸比丘尼應第二第三諫令捨是事故第二第三諫時捨者善若不捨者是非比丘尼非沙門尼非釋女失滅比丘尼法是事盡壽不應犯汝能持不汝某甲聽僧已與汝受具足戒竟善受教化隨順師教汝已得好和上阿闍梨得好眾僧得好行道處如轉輪聖王所願尚不能得滿汝今已具滿當恭敬三寶佛寶法寶比丘僧寶當勤三學善戒學善心學善慧學勤修三脫門空無相無作當勤三業坐禪誦經勸作眾事汝行是法當開甘露門得須陀洹果斯陀含果阿那含果阿羅漢果辟支佛佛道如蓮華在水日夜增長汝諸善根亦復如是於佛法中日夜增長餘殘諸戒和上阿闍梨當漸漸為汝廣說即為說偈釋師子法中一切妙善集深大無涯際功德之寶海是願轉輪王天王善妙王常求作沙門不遂汝已得精勤行三業佛法無量種汝常憶念法逮諸無礙智如蓮花在水漸漸日增長汝亦如是信戒聞定慧增餘戒佛所說和上師當教眾中禮繞竟喜各從所樂我某甲此衣僧伽梨若干條受若割截若未割截是衣受持不離宿我某甲此衣憂多羅僧七條受若割截若未割截是衣受持不離宿我某甲此衣安陀會五條受割截若未割截是衣受持不離宿我某甲此鉢多羅應量受長用故大德憶念我某甲請大德為和上願大德為我某甲作大戒和上我某甲依大德和上故得受具足戒願大德與我某甲受具足戒慈愍故誰能為某甲作和上誰能為某甲作教授師大德僧聽某甲從和上某甲求受具足戒某甲能為某甲作教師若僧時到僧忍聽僧某甲當作教師為教某甲如是白大德僧聽某甲從和上某甲求受具足戒某甲能為某甲作教師教某甲故誰諸長老忍某甲作教師教某甲者是長老默然誰不忍者便說僧已忍某甲作教師教某甲竟僧忍默然故是事如是持汝某甲聽今是至誠時實語時後僧中亦如是問汝實當言實不實當言不實我今問汝汝丈夫不年滿二十不非奴不不與人客作不不買得不不破得不非官人不不犯官事不不陰謀王家不不負人債不丈夫有如是病若癩癰漏瘭疽痟疾癲病汝有父母在不若言在父母聽汝出家不先不作比丘不若言作清淨持戒不捨戒時一心如法還戒不三衣鉢具不汝字何等和上字誰答我名某甲和上名某甲教師問竟應白僧我問某甲竟大德僧聽我某甲從和上某甲求受具足戒我某甲今從眾僧乞受具足戒和上某甲願僧濟度我與我某甲受具足戒慈愍故大德僧聽某甲從和上某甲求受具足戒某甲已從眾僧乞受具足戒某甲和上某甲若僧時到僧忍聽我今僧中問某甲無遮道法如是白大德僧聽頗有未問者不若未問者當更問已問者默大德僧聽某甲從和上某甲求受具足戒某甲已從眾僧乞受具足戒和上某甲某甲自說清淨無諸難事年歲已滿衣鉢具足某甲和上某甲若僧時到僧忍聽僧當與某甲受具足戒和上某甲如是白大德僧聽某甲從和上某甲求受具足戒某甲已從眾僧乞受具足戒和上某甲某甲自說清淨無諸難事年歲已滿衣鉢具足某甲和上某甲僧今與某甲受具足戒和上某甲誰諸長老忍與某甲受具足戒和上某甲忍者是長老默然誰不忍者便說是初羯磨成就不僧已忍與某甲受具足戒竟和上某甲僧忍默然故是事如是持汝某甲聽是佛婆伽婆釋迦牟尼多陀阿伽度阿羅訶三藐三佛陀為受具足人說四依法依是得出家受具足戒作比丘何等四依糞掃衣比丘依是得出家受具足戒成比丘法若更得白麻衣赤麻衣羯耶衣憍施耶衣翅夷羅衣欽跋羅衣劫貝衣如是等餘清淨衣皆是盈長得是中依糞掃衣能盡壽受持不依乞食比丘依是得出家受具足戒成比丘法若更得為作食因生六齋日食月一日食十六日食眾僧食別房食請食若僧若私如是等餘清淨食皆是盈長得是中依乞食能盡壽受用不依樹下住比丘依是得出家受具足戒成比丘法若得溫室講堂殿樓一重舍閣屋平覆屋地窟山窟漂頭勒迦臥具曼頭勒迦臥具禪頭勒迦臥具下至草敷葉如是等餘清淨房舍臥具皆是盈長得是中依樹下住能盡壽受用不依陳棄藥比丘依是得出家受具足戒成比丘法若更得四種含銷藥四種淨脂五種根藥五種果藥五種淨鹽五種湯五種樹膠藥如是等餘清淨藥皆是盈長得是中依陳棄藥能盡壽受用不汝某甲聽是佛婆伽婆釋迦牟尼多陀阿伽度阿羅呵三藐三佛陀為受具足比丘說四墮法若比丘於是四墮法若作一一法是非比丘非沙門非釋子失滅比丘法如截多羅樹斷更不生不青不長不廣比丘亦如是於四墮法若犯一一法非比丘非沙門非釋子失滅比丘法佛種種因緣呵責欲欲想欲欲覺欲欲熱讚歎斷欲除欲想滅欲熱若比丘共諸比丘入戒法中不捨戒戒羸不出相隨心想受婬欲乃至共畜生是非比丘非沙門非釋子失滅比丘法是事盡壽不應犯汝能持不佛種種因緣呵責偷奪法讚歎不偷奪法乃至一條線一寸納一渧油分齊尚不應偷奪是中佛制極少乃至五錢若五錢直若比丘隨所偷奪事若王捉若殺若打若縛若擯出若輸金罪作是言汝賊汝小兒汝癡汝墮官罪若比丘如是偷奪者是非比丘非沙門非釋子失滅比丘法是事盡壽不應犯汝能持不佛種種因緣呵責殺生讚歎不殺生乃至蟻子尚不應殺何況於人若比丘自手奪人命若持刀與若教死讚死作是言咄人用惡活為死勝生隨彼心樂死種種因緣教死讚死若作憂多殺若頭多殺若作弶作網作撥若作毘陀羅殺若似毘陀羅殺若斷氣殺若墮胎殺若按腹殺若推著火中水中若從高推下若遣使道中死乃至母腹中初得二根身根命根歌羅羅中生惡心方便令奪其命從是因緣死者是非比丘非沙門非釋子失滅比丘法是事盡壽不應犯汝能持不佛種種因緣呵責妄語讚歎不妄語是中乃至戲笑尚不應妄語何況故妄語若比丘不知不見空無過人法自言我如是知如是見我得須陀洹果乃至阿羅漢果我得初禪二禪三禪四禪我得慈悲喜捨無量空處識處無所有處非想非非想處定我得不淨觀阿那般那念諸天來至我所諸天龍夜叉薜荔毘舍闍鳩槃茶羅剎等來至我所彼問我答我問彼答若比丘如是妄語者是非比丘非沙門非釋子失滅比丘法是事盡壽不應犯汝能持不汝某甲聽初篇罪不可起第二篇罪雖可起幾時覆藏隨覆藏時應行波利婆沙行波利婆沙已應行六夜摩那埵行摩那埵已二十比丘眾中出罪是眾中可恥為人所輕是中汝不得故弄陰出不淨如是事能不作不不得故觸女人身不得向女人惡口語不得女人前自讚供養身不得媒嫁女人不得自起房佛聽應作不聽不應作不得起大房佛聽應作不聽不應作無根罪不得謗他人少許罪因緣不得謗言大不得勤破僧不得佐破僧人不毀辱他家不得性戾難教如是事能不作不汝某甲聽僧已與汝受具足戒竟善受教化隨順師教汝已得好和上阿闍梨得好眾僧得好國土好行道處如轉輪聖王所願尚不能得滿汝今已具滿當恭敬三寶佛寶法寶比丘僧寶當勤三學善戒學善心學善慧學勤修三脫門空無相無作當勤三業坐禪誦經勸作眾事汝行是法當開甘露門得須陀洹果斯陀含果阿那含果阿羅漢果辟支佛道如蓮華在水日夜增長汝諸善根亦復如是於佛法中日夜增長餘殘諸戒和上阿闍梨當漸漸為汝廣說即為說偈釋師子法中一切妙善集深大無涯際功德之寶海是願轉輪王天王善法王常求作沙門不遂汝已得精勤行三業佛法無量種汝常憶念法逮諸無礙智如蓮華在水漸漸日增長汝亦如是信戒聞定慧增餘戒佛所說和上師當教眾中禮繞竟喜各從所樂大德僧聽比丘某甲唱四方小界相僧今結小界作戒場若僧時到僧忍聽僧於此四方相內結小界作戒場如是白大德僧聽比丘某甲唱四方小界相僧今於此四方相內結小界作戒場誰諸長老忍僧於此四方相內結小界作戒場者是長老默然誰不忍者便說僧已忍於此四方相內結小界作戒場竟僧忍默然故是事如是持大德僧聽比丘某甲唱四方大界相是諸相內是界內若僧時到僧忍聽是中一布薩共住結界如是白大德僧聽比丘某甲唱四方大界相是諸相內是界內是中一布薩共住結界誰諸長老忍是中一布薩共住結界者默然誰不忍者便說僧已忍一布薩共住結界竟僧忍默然故是事如是持大德僧聽一布薩共住隨幾許結界內是中除聚落及聚落界取空地及住處若僧時到僧忍聽是中一布薩共住結界內作不離衣宿羯磨如是白大德僧聽一布薩共住隨幾許結界內是中除聚落及聚落界取空地及住處是中一布薩共住結界內作不離衣宿羯磨誰諸長老忍是中一布薩共住結界內作不離衣宿羯磨者是長老默然誰不忍者便說僧已忍一布薩共住結界內作不離衣宿羯磨竟僧忍默然故是事如是持大德僧聽是中一布薩共住和合解界捨界若僧時到僧忍聽一布薩共住解界捨界如是白大德僧聽是中一布薩共住處解界捨界誰諸長老忍一布薩共住處解界捨界者默然誰不忍者便說僧已忍一布薩共住處解界捨界竟僧忍默然故是事如是持尼結界捨戒文亦同大德僧聽比丘某甲能為僧作知食人若僧時到僧忍聽立某甲作知食人如是白大德僧聽比丘某甲能為僧作知食人誰諸長老忍立某甲作知食人者是長老默然誰不忍者便說僧已忍立某甲作知食人竟僧忍默然故是事如是持長老憶念我比丘某甲是住處夏安居前三月依某甲可行處聚落某甲僧坊久破為治故下座應言莫放逸上座言受持長老憶念我比丘某甲是住處夏安居受七日出界外為緣事故大德僧聽我比丘某甲為僧事故今從眾僧乞三十九夜出界外還是中安居是中自恣大德僧聽比丘某甲是處夏安居受三十九夜出界外為僧事故若僧時到僧忍聽僧某甲是處夏安居為僧事故受三十九夜出界外如是白大德僧聽比丘某甲是處夏安居為僧事故受三十九夜出界外誰諸長老忍某甲是處夏安居為僧事故受三十九夜出界外者是長老默然誰不忍者便說僧已忍與某甲三十九夜出界外竟僧忍默然故是事如是持今僧布薩若十四日若十五日我今日亦布薩長老憶念今日僧布薩若十四日若十五日長老知我清淨憶持無遮道法戒眾滿故長老憶念今日若十四日若十五日僧作布薩我比丘某甲有緣事故與僧清淨布薩欲長老為我說并取籌長老憶念今日僧作布薩比丘某甲有緣事故與僧清淨欲為取籌