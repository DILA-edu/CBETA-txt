大聖自在天是摩醯首羅大自在天王烏摩女為婦所生有三千子其左千五百毘那夜迦王為第一行諸惡事領十萬七千諸毘那夜迦類右千五百扇那夜迦持善天為第一修一切善利領十七萬八千諸福伎善持眾此扇那夜迦王則觀音之化身也為調和彼毘那夜迦王惡行同生一類成兄弟夫婦示現相抱同體之形其本因緣具在大明呪賊經今為諸行者略說壇法念誦供養等次第若不知此法之者於餘尊法難得成就復多障礙故先可修此道若有善士善女等欲供養此天求福利者取香木樹造其形像夫婦令相抱立之身長五寸象頭人身身著天衣及腰裳夫鼻𦜏下婦鼻𦜏上四葉為座造像已了不得換價在室房中勿置佛堂大身呪曰南無毘那臾迦舍訶室胝謨伽沙怛姪他唵陀曳訶陀曳訶毘那臾訶毘那臾訶陀羅臾訶破哩陀羅臾訶商伽羯室胝商伽羯室多扇胝伽羅娑婆訶此大身呪用息災愛敬之法心中呪曰唵枳里虐是呪用增益福聚之法心中心呪曰唵虐虐𤙖泮吒是呪用降怨調伏之法身呪印二手小指無名指內相叉二中指二頭指相重交竪二大指竝直竪是名根本印以此印印心額喉頂成護身法心中呪印右小指無名指把中指頭指相重橫竪大母指同直竪即前身印之片印耳以此印護淨供具竝沐浴油心中心呪印二手作金剛縛相雙當額誦呪擲之惡人怨賊等必凌伏也第一壇法作二肘圓壇以瞿摩夷和黃土埿塗作之而備二供所謂遏伽水塗香時花燒香蘿葡團丸清淨蘇密時節菓子乳糜餚饍供具各儲二供置壇左右別銅鋺貯清胡麻油一升誦大身呪護淨一百八遍然後煖油並沐浴尊像呪水呪曰唵阿那婆折哩婆隷那訶第二念誦供養法佛母心印二手內縛當頞二大指竝各著頭指呪曰唵時那爾伽娑婆訶次蓮華母心印如前佛母但出右頭指來去呪曰唵阿嚕里伽娑婆訶次金剛母心印印與前同以左頭指來去呪曰唵跋折羅地利迦娑婆訶次被甲印左手作拳按腰右手同拳印五處額左右肩心喉也呪曰唵僕入縛羅吽次護淨香水印用跋折羅印呪唵枳里枳里跋折羅吽泮吒次以片根本印護淨壇中供具次對尊像稽首懺悔隨喜勸請次發念觀此聖尊自在天即摩訶毘廬遮那如來為饒益無福眾生權化示現此像發此念觀歸依供養之者必得無量福聚次結地界以根本印觸地誦心中呪次結界四方界以前印呪任意周匝四堺即成次以淨土變印呪護淨土七處次送車輅印二手內又即作開掌二頭指直申頭相柱以二大指撥二中指頭呪曰唵覩嚕覩嚕吽次召請印如前根本契但以大指來去呪曰唵波伽羅主那泥波多耶次作四葉坐二手合掌二頭指竝二無名指二小指相附左右中指無名指各相著竪開即成四葉坐呪誦心中呪即想聖者來坐此座次結空界印呪如前以契轉上三匝即成次結火炎印以左手密掩右手背相重直竪二大指相去二寸許即成呪曰唵阿三莽枳尼𤙖次寂心澄念作供養法金剛合掌誦呪唵惡娑婆訶次以尊像入著煖油鋺中自遏伽水始一一依次第作手印取擎頂禮供養之其手印二手作拳相雙其上置供器以慎誠心作意奉供遏迦呪曰唵𤙖拏里孃耶夜娑婆訶塗花燒香種種供具等印皆一同也呪曰唵吽納里孃耶夜娑婆訶但獻酒印呪獻遏伽水次作摩尼供印兩手金剛合掌二頭指如寶形竪二大指即成呪曰南謨阿莫伽部若摩尼鉢頭摩婆悉利怛他伽多毘盧吉帝三曼多波羅沙羅𤙖即成遍滿法界廣大供具次唱四智讚金剛合掌當額並左右周轉印次唱聖者讚嘆呪三遍印同前唵伽多波胝扇提娑婆悉胝摩訶伽多波胝娑婆訶次作根本印誦大身呪七遍印身五處禮大毘廬遮那如來次禮伽多鉢胝帝婆羅若次念誦以匙酌油灌其像身一日之中七百遍灌之平旦四百遍日中三百遍正灌油之時至心慎肅勿生他念每一百八遍終讚嘆供養數數發願陳所念之事若三日乃至七日一切善願隨意成就一切惡事悉皆消滅是自在天處他化自在天降遊下界風輪之纏淪其身故用酒藥蘿蔔及油等之物常持齋故暮時不受供養矣其所獻之食呪師自食色力福壽共得增益第三結鼻頓合法若三日乃至七日作法供養聖尊於念願事無感應者更燒香發願啟白所念之由取白線誦大身呪一百八遍呪其縒線結一百八節截於二分結二天鼻端其印用商佉印二手金剛合掌左右頭指與大指各共相捻即成結鼻之後三日夜間不得行他處及與他人共語第四調和法其象頭人身瘻有六辟牙折絲鼻上左手把刀次手把菓盤下手把輪右上手把棒次手把索下手把牙若有忿怒之時此像之前作小圓壇設餚饍飲供酒藥蘿蔔歡喜團等迎請二手合掌屈二頭指捻大母指頭呪曰𤙖𤙖遮都盧破羅末陀儞曳娑婆訶每遍頭指來去即以至誠心禮拜懺悔以一一供具奉獻讚嘆誦大自在天呪滿一千八遍其印相二小指二無名指叉掌內竪二中指頭相著二頭指各附中指背第一節呪曰唵毘多羅薩儞破賴摩羅他尼只多尼只多尼毘多尼毘多尼娑婆訶供養已了陳所念事取出壇中供具初夜之分外作水壇以其供等和清水散水壇及擲灑諸方呪曰阿藹捨伽舍鉢車第五成辦一切事業法若求曷闍等愛念者燒却布羅香三日夜設壇供等誦婆伽羅拏呪日日三時時別千遍印法左右小指無名指相叉入掌內二中指直竪頭相合開莫著二頭二大指押無名指印七處謂二膊咽下眉間髮際頂頭後呪曰唵毘那臾伽扇那夜提婆伽羅拏耶娑婆訶若欲降伏惡人者自脚足下書其名字一日夜不飲食作禁縛印誦阿毘遮呪時別一千遍印相二手合掌伏之二中指直申頭相合以二名指屈二中指二小指申頭相合以二大指按二中指上以二頭指各屈大指上大指上其大指頭指頭各動用唵伽那波胝阿毘姤盧舍娑婆訶若欲停口舌者取井花水誦大身呪一百遍呪水散擲彼方口舌必止凡諸念求事皆以身呪心中等三呪隨意修念焉世間事業無不成辦是為世法要道也人倫祕術無功頓法豈過於此哉我今搜求祕教奧藏傳於末後願也有心之哲宜試慎勿妄傳矣