爾時觀世音菩薩在大眾會座中而起五體投地禮佛雙足而白佛言我有一真言一印三使者真言廣大成就之法願為利益安樂閻浮提諸善男子善女人故惟願世尊哀愍聽許我今說之真言曰那謨囉怛那跢囉夜耶那謨阿利耶婆嚧枳帝跢侄他闍曳闍曳闍夜婆醯儞闍榆跢唎迦囉迦囉麼囉麼囉者羅器拏薩婆羯摩跢羅拏儞迷婆底沙訶誦此呪已惡業消滅誦至七遍五逆罪滅若滿千遍已罪無不滅滿十萬遍面見觀音種種莊嚴者七日之中初作法時唯得食乳糜酥最後一日勿食十五日夜佛前念誦無定限數見像捊出聲唱言善哉善哉放光明曜復以真珠寶物安呪師頂上即知成驗面見觀音已得滿一切善願又於睡眠中夢見觀音種種莊嚴者一切善事成就一切惡業消滅真轉轉者得滅罪次說一印亦名利益眾生以一印三十二及種種成辦二手交背相以二母指押二頭指為劍以印使向虛空為天蓋境界十方天上隨處成結界向本尊為普供養作法為普禮後時為迴向又為救發遣若欲降伏惡人者作手印無二以瞋心誦一百八遍一切外道所作滅若人心病者加持黃土塗於心除差若人患頭病土火若人患眼者加持杏子之油塗除差若人患腫者󱀂夫加持一百八遍塗除愈若人欲令遠去魔事加持若木八遍其人遠去次使者三師二十八部總攝左手掌平向天上以大指來去天上使者費迦羅亦名淨滿密語曰費迦羅翳醯𠰘娑嚩呵二手合二地來去虛空使者大仙亦名嚩斯密語曰悉儞也娑婆呵二手向虛空以二大來去下地使者水火雷自在亦名大羅惹密語曰唵闍曳闍曳娑嚩呵此三種使者能滅三災能滅三種執能滅生生世世業障生生世世悉地成就又此三種使者無相爭力頓生滅轉鉢結縛木合空鉢若人滿呪功者乘空界為仙人召集天龍藥叉鬼神等任心發遣尤法力也阿迦陀密一印千類千轉三使者成就法一卷