我今說護摩由此速成就由護摩業儀相應不間斷如是一切事隨明當應作隨類作護摩無上成就業護摩說多種略說有五類廣說大瑜伽於祕密教說我今則略說持明之遊戲由護摩儀軌成就於族壇護摩五種事一一有多種息災及增益第三為降伏鉤召為第四第五是敬愛如是五護摩敬愛為最勝我今說軍茶依瑜伽相應息災爐正圓應當如是作增益應正方三角作降伏金剛形軍茶鉤召為最勝長作蓮花形敬愛為相應已說五種類軍茶業無上息災初夜起增益初日分中日分應作降伏猛利法鉤召一切時後夜作敬愛如是五瑜伽作業而等引面北作息災增益向東方面南作降伏應面西而住仰視遍諸方是為鉤召儀若敬愛相應應住面向西息災結佛印增益寶幖幟金剛怒降伏金剛鉤鉤召大召而相應敬愛蓮花部如是五瑜伽應作護摩事息災燒甘木增益用果木苦木降伏業刺木為鉤召花木說敬愛如是五種木瑜伽者應用息災爐作輪增益三股杵降伏一股作鉤召應作鉤敬愛作蓮花息災爐應量橫全竪半肘增益兩肘量竪量應用半降伏軍茶相三角各一肘竪量應半之鉤召長一肘橫竪各減半敬愛亦一肘橫竪如鉤召五種軍茶壇應畫作三重中院羯磨杵四隅畫蓮葉第二院四契謂四波羅蜜四隅內供養第三院應畫八方天眷屬四隅於四門外供養四攝中安遍照尊此息災軍茶餘四軍茶相三院皆如是增益於中院應畫羯磨寶四隅畫蓮葉第二院應畫寶生佛眷屬第三院及門亦如前所說降伏於中院獨股羯磨杵四隅畫蓮葉第二院應畫降三世眷屬四種忿怒相第三院及門亦如前所說而皆忿怒相鉤召於中院應畫金剛鉤四隅畫蓮華第二院應畫不動佛眷屬第三院四隅八方及四門如初軍茶知敬愛於中院畫蓮花羯磨四隅三股杵第二院應畫無量壽眷屬應畫四種尊第三院四隅八方及四門所說亦如前此是五護摩瑜伽經所說修行者應知四契及四攝內外八供養布列在壇位阿闍梨今說行人南方坐金剛應在南寶部而在西法契當北面羯磨在東方嬉戲西南隅鬘應西北角歌契處東北舞印在東南燒香如嬉戲花供准鬘方燈應如歌詠塗香如舞位鉤在金剛後索與寶部對鎖應隨法契鈴如羯磨知隨行人右旋諸壇當如是循環而安立息災第二院四波羅蜜契金剛三股杵寶契如寶形法如獨股杵上戴開敷蓮羯磨羯磨杵嬉戲三股杵鬘如寶冠形歌應畫箜篌舞獨股羯磨鉤為金剛鉤索如盤索勢一頭半獨股而在於中心鎖如並兩環其中如連環鈴作金剛鈴燈作蠟燭相塗香畫香器燒香作香爐散花為花盤增益第二院寶生尊眷屬光相如日形笑如橫三股其中間安齒幢如竪寶幢降伏四忿怒薩埵三股杵王如並二鉤善哉並雙手以作彈指相愛如竪弓箭鉤召第二院亦如降伏壇而無有增減敬愛第二院無量壽眷屬法如法波羅利當為劍形語應畫舌相因作日輪形中獨股羯磨延命如增益爐外畫甲冑如人被甲形而令雙袖垂袖如三獨股下如覆熏籠上作三峯形如三獨股杵內外八供養及與四護等諸爐皆如一一一所畫契皆坐蓮花上而有火焰光八方天眷屬亦如諸契等皆隨行人座而起於東方帝釋獨股杵繒繫左右飛火天畫軍持蓮座上火焰焰摩兩股叉其中安人頭繒飛如帝釋羅剎主畫刀座焰如火天水天畫羂索兩頭猶股頭風天作幡旗而坐蓮花中毘沙門作棒繒繫亦如上舍那半三股蓮座火焰光智者應善知審諦無錯謬其爐緣高兩指闊四指緣內爐口本地闊兩指於中契印高兩指其爐近身開竪項闊四指長兩指次橫長十指竪闊四指次作蓮花葉形令大小相稱從竪項至葉末都十二指高下並與緣齊五種爐並同其治地法如大曼茶羅掘地加持所用鍬等印二羽金剛縛禪智進力各相並竪真言二十一遍真言曰唵儞佉那嚩蘇提薩嚩訶加持泥及瞿摩夷塗香等印二羽合掌屈進力戒方二節相合禪智並竪去進力令如口形真言二十一遍真言曰唵阿蜜哩都納婆嚩野吽發吒薩嚩訶加持五色粉印及真言並如瑜伽經所說加持酥蜜酪乳及木五穀香花等並以金剛羯磨菩薩真言加持各七遍印二羽各以禪智捻檀慧甲餘三度磔開竪如金剛杵形即相叉右押左真言曰唵嚩日囉羯磨撿所燒護摩支皆安右邊酥於蓮葉臺上蜜酪乳乳糜飯等近爐右邊安左邊置二器盛香水二器一用灑淨火及供養物等一用聖眾火天漱口灑淨印禪捻檀甲餘三度磔開竪如三股杵形以灑水真言曰唵阿蜜哩諦吽發吒漱口印右羽金剛拳舒進度攪水加持七遍訖便屈四度作掬抄水垂臂合掌向身右旋灑火真言曰唵嚩囉娜嚩日囉曇息災本尊火天及爐衣服食香花皆用白作吉祥坐與慈心相應增益皆用黃全跏坐降伏皆用黑蹲踞坐鉤召皆用赤半跏坐敬愛色同鉤召賢坐迎請從三昧耶至迎請皆依本法或隨五種護摩隨部部主五相成身迎請已誦讚歎以四攝安立聖眾圍遶爐然後獻閼伽各結本羯磨印安立示本三昧耶誦護摩真言一百八遍然後取一花以火天真言加持三遍或七遍擲火中然後結火天印以左羽握右羽腕右羽舒掌向外屈禪度橫在掌中進度如鉤來去招以迎請獻已以禪捻進度即成發遣真言曰唵翳呬翳呬摩訶部多泥嚩哩使儞尾惹薩哆摩孽哩呬怛嚩虎帝摩訶囉麼悉紙珊儞呬都婆嚩阿誐那曳訶微也迦微也嚩訶娜耶娑嚩訶迎已以香水三灑三漱口然後用本真言以大杓三滿酌酥投火想投火天口中至於心蓮花真言曰唵阿誐那曳娑嚩訶即以此真言小杓三投蜜酪乳及木乃至香花等想火天四臂右手無畏第二手持珠左手仙杖第二手執軍持想從心遍身中流出無量塗香雲花雲燒香雲飲食燈明種種供養供養一切佛菩薩緣覺聲聞及一切世天於火天真言娑嚩訶上稱所求事投之然以大杓三滿投供養加持一花置本方坐處請出爐還本座然後三淨火以四字明迎請佛菩薩各坐本座三獻漱口以滿三大杓酥獻然後復以杓三酌蜜酪乳乳糜飯及木五穀花香等各三投想投聖尊口中至心若作息災法五穀中須十倍加油麻木用一百八枚或五十四或二十一真言曰唵薩嚩播波娜訶那嚩日囉耶娑嚩訶或有教中說用本部母真言為息災或本尊真言或毘盧遮那真言皆娑嚩訶上加所為自他願除一切災語心專注於爐中聖眾想聖眾皆從心外遍身毛孔流出供養雲海至無邊世界供養一切佛及除一切三惡趣苦惱護摩已以滿三大杓酥獻聖眾所殘五穀香花等聚一器中獻十方世天餘爐並同若作增益如前迎火天即獻聖眾三大杓木及香花等並如前燒粳米或欲延命燒屈蔞草其延命爐如前增益爐外作甲冑形餘香花等並如前唯粳米屈蔞草加餘物十倍增益真言曰唵嚩日囉補瑟吒曳娑嚩訶延命契二羽各金剛拳舒進力相鉤置頂上想身為降三世於印上想毘盧遮那佛從身中流出天甘露灌注行人身延命真言曰唵嚩日囉喻曬娑嚩訶於娑嚩訶上加為自他願增益或延命語或當時心所願安如是語心專注於爐中聖眾想從聖眾心外遍身毛孔中流出供養雲海至無邊世界供養一切佛及光明照觸一切有情六道四生皆獲榮盛富貴及延壽命即以此光明想自宅中雨七寶及所資用物又想天甘露灌注自身周遍毛孔若作降伏法如前迎火天或用蔓菁或芥子等油或水牛酥或用嚕地囉先獻聖眾三大杓已用無香花及臭花安悉香鹽毒藥等或用鐵末或作彼形段段截投之投火天時即想從火天心外遍身中流出器仗投彼身上想火天及本尊皆作忿怒形真言曰吽嚩日囉薩怛嚩耶發吒於發上加彼名號或用本尊法或用不動尊真言或降三世真言或文殊師利六足尊真言想忿怒尊身中流出器仗雲海供養盡虛空一切忿怒尊即此器仗落彼上及家若作鉤召法迎請火天及所用木花等物皆如增益唯花用有刺木赤花或用本尊法中所燒物真言曰吽嚩日囉羯哩灑耶弱於弱上加彼人名即想從本尊心外遍身流出無量金剛鉤供養盡虛空一切佛菩薩賢聖即想比鉤鉤召三惡趣有情安置人天善處即以此眾鉤入彼心召來若作敬愛法迎請及所用物並同上唯花用赤色花或用本尊法中所用物真言曰吽嚩日囉勿捨野弱於弱上加彼名號即想本尊身中流出花箭遍無量世界供養一切佛賢聖及射聲聞緣覺厭離心及六道四生互增恚心即以此眾箭射彼人五處凡諸爐若無酥用乳亦得若遙加持人或抄名或取前人衣標心而加持供養聖眾已用大杓三滿杓獻聖眾并三灑三漱即取小杓以滅三惡趣真言為一切有情護摩七遍或二七或三七真言曰唵嚩日囉波尼尾薩普吒耶薩嚩跛耶滿陀娜儞鉢囉謀訖灑耶薩嚩跛耶誐帝毘藥薩嚩薩怛挽薩嚩怛他誐多嚩日囉三麼耶吽怛囉吒即心奉送聖眾還本座即以四字明引十方世天入爐中依前三灑漱即以所殘香花五穀酥蜜等投火各誦本真言一遍或三遍各於薩嚩訶上加所求事即結聖眾羯磨及三昧耶契誦讚歎發願結降三世左旋解界即奉送如念誦法即出道場於道場外八方敷茅草或蓮葉或諸餘青草或塗圓壇為十位於帝釋右左置梵天地天位與八方而十若道場外無置位處即於道場前閑靜處為方界於中布八方於中央布兩位置梵天地天以施十方天食應用雜粥所謂粳米油麻菉豆相和煮令極清淨香美盛一器中每座先置一淨葉循環率置葉上先以淨瓶盛香水即瀉少香水於葉上以獻次以右手中無名二指彈少塗香以獻次獻一花置之於座次獻燒香以爐焚香於座前獻諸座同此一爐次率一杓粥置葉上以獻次用小蠟燭或紙燭以獻便插粥上從香水至燭各以本真言加持三遍每位從水至燭獻畢然向其次其燭作意獻諸位未遍已來不用令滅須助伴或驅使數人各執一物以供事若一一自取即燭必不終事每位於薩嚩訶上加所求願語東方天帝釋真言曰南莫三曼多沒馱南印捺囉耶娑嚩訶東南方火天真言曰南莫三滿多沒馱南阿誐那曳娑嚩訶南方焰摩天真言曰南莫三曼多沒馱南焰摩耶娑嚩訶西南方羅剎主天真言曰南莫三曼多沒馱南乃哩底曳娑嚩訶西方水天真言曰南莫三曼多沒馱南嚩嚕拏野娑嚩訶西北方風天真言曰南莫三曼多沒馱南嚩耶吠娑嚩訶北方毘沙門天真言曰南莫三曼多沒馱南吠室囉嚩拏娑嚩訶東北方伊舍那天真言曰南莫三曼多沒馱南伊舍那耶娑嚩訶上方梵天真言曰南莫三曼多沒馱南沒囉㕉麼寧娑嚩訶下方地天真言曰南莫三曼多沒馱南畢哩體微曳娑嚩訶七曜真言曰南莫三曼多沒馱南孽囉醯濕嚩哩耶鉢囉跛多而渝底麼耶娑嚩訶二十八宿真言曰南莫三曼多沒馱南諾乞灑怛囉涅那佉曳娑嚩訶於八方中加兩位與上下天對曜東宿西諸獻並同若須別祀獨用亦得若護摩壇中各依本方標心令住亦不設位次說三波多護摩法安所成就物於酥器前或物大即安於右邊或左邊行人自身酥器及物并爐聖眾如是為五集循環次第應安立取小杓滿杓酥加於所成物上誦真言至薩嚩字即舉杓投火與訶聲俱下便長引訶聲令杓却至物上訶聲方絕遍別如此若加持人即安杓頭上若用本尊真言無薩嚩訶字者當加之而誦餘如上所說次說杓相儀軌我今次應說注杓瀉杓相於此住成就持誦者速疾注杓一肘量法木令堅密無孔穴應作口應妙端嚴橫當四指量深量用一指形如吉祥字於中三股杵應令極端嚴柄圍足人把近口與柄末應作蓮花文瀉杓長及圓并及刻鏤文皆如注杓相木亦如前說或用佉陀羅口用禪上節旋匝為其量橫應一寸餘深量當半之於中作蓮花亦或金剛杵我今已略說注瀉二杓相是大仙所說求悉地應作持誦修行人