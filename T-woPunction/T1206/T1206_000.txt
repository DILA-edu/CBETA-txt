如是我聞一時佛在王舍大城爾時寶幢陀羅尼菩薩白佛言俱利伽羅大龍以何因緣吞飲利劍及以四足被繞佛告寶幢陀羅尼菩薩言昔色究竟天魔醯首羅知勝城無動明王與外道論共致種種神變成智時無動明王變成智火之劍時有九十五種外道其首人名智達又成智火劍時無動明王智火大劍變成俱利伽羅大龍有四支降三世軍陀利琰魔都伽金剛夜叉等四大明王也頸王有蓮名智火含字俱利伽羅高十萬由旬也從口出氣如二萬億雷一時鳴聞之外道魔王捨惡疑邪執佛說陀羅尼曰曩謨悉底悉底蘇悉底悉底伽羅羅耶俱琰參摩摩悉利阿闍麼悉底娑婆呵此呪威力除一切不詳降伏諸魔王若有人靈氣惱書姓名以此呪誦三七遍靈鬼忽然之閒得焚燒斷五辛酒肉不染婦女穢執一心誦此呪一切所求決定得圓滿不時樹令開華四海成山妙高山王成海此呪威力此呪功德也焚氷如油凹心樹如水一切皆隨心猶如跋伽梵故重說偈曰奉仕修行者猶如跋伽梵得三摩地上與菩薩同位俱利伽羅龍稱念彼名字現除怖魔障後生安樂國佛說此經一切惡魔王九十五種大龍王大歡喜信受奉行