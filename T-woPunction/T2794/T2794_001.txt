傳受問若無比丘可自非□□□□□□□□□□□□□□□□□□□□須復白生藥草若種不生者須復不答□□□□□□□□□□餅果後不囑復得食不答得食若正食時更作食意亦□□□□□□竟意乃至飲白飲波逸提問非時若洗飲器不淨而□□□□□□晝日手受夜分漿得復至初夜不答不得若中前至中後□□□□□□□不得過時分八種漿無口口受法問如此間作屋柱梁堅□□□□□□答得看言兩三重犯者是壁上桁累耳目物突吉羅此物當捨不答不須捨問衣在此房得就餘房說淨不答得說淨問淨施物不盡說頭數得如法不答不須盡說頭數但言三衣外所有長衣施某甲便以如法問葛得被及行布不答不得著水道服故問可得不結聚落作界不答不須結問住處比丘得持僧食出界食不答乃至行糧亦得問置所受鉢暫用他鉢及餘器食不答得用唯不得用白銅鑪食若非正食亦可得用問暫入聚落得留衣鉢去不答得留若被宿應持去問得總白和上作一切法事不答得總白問飯食時亦應白和上答不須白以揵椎故問蘇著水中無病得非時飲不答得飲問道由聚落中過得不著僧迦利不答須著問法事私事得受三十九夜去不答三寶事得若私事不得問捉殺行不答得捉若長持者不得問夏後一月時同加締那衣時得離衣宿不答離三衣不同餘事悉同問一住處果竹幸多知事人得分與餘處僧及白衣不答知事人不得僧先教與得與問若住處又安般和合得移精舍餘處云不答不得問若界內見他犯罪即出亦須向人說答其應說問僧淨器得比丘床上食白衣不答得問若聞他麁罪須向人說不答不須說問若殘食乞白衣不洗手得捉僧淨器不答得問大銅槃得私房中術不答不得自畜得淨施白衣私房中食術無犯問得捉金銀供養具不答不得捉異部得捉問若上下高坐動帳無犯不卒不為動故問二三臘比丘得作羯磨師不答若知法得作問土人不以二受香為敬得常立受香不答得問從四月十七日乃至五月半中間悉得結後坐不答不得異部中有得受後安居人得共前安居人並自恣不答數滿九十日便自恣竟便得受加締那衣亦應數日不得至臘月方捨問中有潤六月半結後坐八月半滿九十日得不答不得後坐法要五月十五日也問安居中有父母師僂病諸難破安居去有罪不答無罪但是破安居可問一人說竟為眾都竟名自恣竟耶一人三說竟白羯磨竟應遮非比丘問加締那衣時得不受殘食及長鉢不答不受殘食不得受長鉢問後安居亦有一月時不答同有問若犯四重戒故在不答戒故在問欲時不得楷露刑人若得含勒得相楷不答得問得受氈作尼師檀不答得問若優婆塞犯同四重得出家不答得與出家問若貴人不肯從比丘三自歸可得像前自受不答得問若隔慢與女人受戒得不答若聞聲得問次戒雖欲受戒羯磨時不能專心聽又不解羯磨當得戒不答得下品戒問沙彌無和上一人得與受戒不前人得我師得師罪問沙彌遙請和上受十戒得戒不答得戒問授沙彌戒時不求和上得不答不須求問先以授三歸戒後受八戒時不說前三歸總後說三歸得不答不得□□盡前三歸問尼應白僧自恣已還房尼得從自恣人遊受不答應更集僧受問二三尼共住亦應受八敬法不答受六法尼不作本事直大僧中受大戒得戒不答不得戒異部有得處問尼僧不羯磨差人直遣從比丘受八敬法得不答不得要應羯磨比丘僧中受六法尼戒得不答得問尼界內獨宿得何罪答若界內有餘尼而別房宿犯偷蘭罪若界內都無尼僧伽婆尸沙問若一比丘尼僧中為六法尼作羯磨得戒不答不得問比丘授沙彌尼戒而尼作和上得戒不答得問若不受六法便與大戒得不答不得戒問若受六法而不二歲便受大戒得戒不答前人得戒僧得罪問中衣作大衣受得著入聚落不答貧不能得總中衣受作大衣得無罪若曼不得入問直縫衣得受持不答不能好受亦無罪問求和上時不捉足得不答隨安□不必須捉問界內有比丘得向沙彌說淨不答向不得餘部律中得問釋比丘得心念口言結安居不答得問若獨安居云何說答如常共人說法若先受三十九夜盡復得受七日不答得問小比丘得暫就二和上得一二宿不答和上遣行彼無好師無罪問律中云無慚無愧比丘獨食淨何名無慚無愧答犯四重名無慚無愧問亡比丘臥縟長床錢米穀應分不答臥縟長床小床不應分在重物中錢米入僧食用不應分問若貴人別請十人給錢米作食若長得分不答得分問終身藥已受著器中白中衣捉物不更受而服犯何罪答不須更受七日藥亦如是問捉七日飲食藥移動更應受七日終身已手受未口受移亦應更受問律中云不得著皮除摩栰鹿摩栰鹿皮定著不答不得問尼依比丘安居而不在比丘界內得不答不須在比丘界內問僧中常等行食上坐復須教等與不答知不須教若不知應教問不嚼楊枝而食有犯不答突吉羅問盡日障得眠不答得問長衣離衣宿過一月衣長鉢過十日阿練若六夜過七日藥有六事捨與一人向一人悔應還犯戒比丘從非親理尼取衣從非親理居士居士婦取衣非親理居士居士婦與衣長取勸非親理居士居士婦置衣勸織師作衣與他人還奪取知物與僧迴向已是八事應還財主向一人悔餘十六事餘盡應捨與僧悔異部中向一人悔若入僧物中是三衣數者必應還若餘衣還者彼比丘亦得取若不還無罪問若出家人販賣物如法比丘得受不答若於販賣邊隨喜心不得受不生隨喜心得受若知不知能斷彼令不作者不得受若以不受俱不能令彼斷者得受不如法施僧一切得受問若用如法物易彼不如法物衣食得如法不答盡得名如法問長床一人不奉勝容四人坐者雖臘數不同多少盡得共坐不答若別坐具別內衣得通覆共床臥問若住處僧無食得令比丘乞作不答不得若乞者得罪問若住比丘於乞比丘邊生隨喜心盡不得食若作方便往索者得受用無罪若不作方便盡不得為僧乞唯有十誦律中得為僧乞取乃至塔寺房舍床褥盡同上問比丘得即用死比丘衣覆去不答得用一埿洹僧一飯行一覆殘衣亦云三衣中取一覆去問若為僧乞食房舍臥具淨人諸眾生類者乃至佛事精舍盡令比丘往檀越所言眾僧欲散去檀越言何以散去可隨事答之少故是名方便問若比丘隨犯可悔罪眾多無量而忘不憶罪名欲懺悔時但於編中得憶罪名者餘同編諸罪悉得除若都不憶者不得悔重則兼輕羅問若比丘死淨施主比丘應於僧中捨彼死比丘物已僧乃得作羯磨可若淨施主不捨僧不得作羯磨僧亦不得從淨施主索得突吉羅若淨施主不捨與僧者亦得突吉羅問若淨施主遠方而是比丘於此死應將比丘物與淨施主人同意比丘使比丘得已還僧已羯磨若知淨施主持比丘者亦得羯磨不須求與淨施同意比丘問百九十二大豆輕重敵十六少錢此十六小錢盜滿此五錢犯波羅夷羯磨剎沙槃以金錢流離作外國直二十大錢至廣州直一兩銀問布薩賊難處先當閉僧房大門使人守之若無淨人使三四比丘守應與僧欲問若安居中受七日法已盡得更受不答薩婆中一向不得異部律中以事訖為限若七日不訖者更來受第二七日去如是乃至事未竟得更來受七日黃色衣不得著赤黑青色等得著問死比丘物有二種一者囿田車牛凡是眾生類二者金銀及錢穀米等諸藥草重物不應羯磨入四方僧用第二種物應羯磨已令淨人賣與眾僧供食不得分唯一切藥物應入僧藥庫中不得賣餘一切輕物應羯磨分之若物作僧房應作淨地法若已作僧房者應舍捨已心念作淨地法念捨者云是處我捨作淨地法念者云此處我作淨地受問著行騰臂衣得不答為病得著第一上坐入堂時不得禮眾若欲禮堂作禮餘處上生者得偏坐食是根本方法若坐食亦罪但勿令污僧褥耳應敷物著僧褥上食方坐眾中不得獨遍坐眾中不得獨方坐敬眾故若兩眾集時各別一邊佛言不應作如是事若作者非威儀犯戒為僧出行若施物應與分除亡物受加締那衣法守功德衣人應到今前作如是言我某甲比丘為僧受此功德衣前人答善哉好受持是中有八事功德我盡得之八戒同先知事有勞得以僧常用物乞不答得小床不應今氈若不受不應分臥褥亦爾不衣受作大衣不得著大衣作小衣受得著作破安居人有一月時不同有異部中云正得畜長衣餘七事不得比丘有相應罪又不語前人而前人不知從其懺悔得名悔但受者得突吉羅一界內有因緣不得廣布薩時同一界內別作三語布薩若以如法物買他比丘捨捨墮物者得名清淨物答從比丘得捨墮物受時得突吉羅隨用無罪錢實物初時即應坐念此物如蛇我不應受是中淨物生我當受五歲十五已下受三歸五戒作恥為沙彌十五得名沙彌五部薩婆多部律私記一僧祇十誦四分三部律抄夫戒律之典良由群惑起患除戒無以息其非自乖止患功由於戒戒具萬行之津要摧魔之勝幢愴始造行終階妙果斯由於戒非戒不通是以西域時人出家並以戒學為先但戒律東緣流布漢地時人雖優依之出家而不廢其戒學競榮餘業可謂捨本攬條以自巔隧方欲遠涉生死長津迷於發足之趣雖復立談高勝行之者尠大聖所以使出家之人先學戒者何良以戒是生死足導資糧漂流船栰運澁行人從此到彼莫不由戒大聖興世度人得戒乃可無量大泮而言有其十種得戒其十者何一者自然得唯明如來樹王成道不從師諮八萬律儀自然具足二者法輪得戒初為橋陳如等轉四諦法輪陳如見諦以得戒故曰法輪僧也三者善來得戒者前人背惡歸宗如來應根發唱唱必有益應時發戒故曰善來僧也四三歸得戒者明如來弟子將服化倉生既無善來之德但教受三歸即名得也五者自誓得戒摩訶迦葉妙因深厚於如來前自誓要心得具足戒六者論義得戒須陀沙彌七歲共佛對談往復稱基因斯悟道故以論義為名七八敬得戒者唯令夷五百女人因奉八敬得具足戒八遣使受戒者明此尼端故若出坊寺必為外人壞其梵行聖教開通遣使受戒九者為邊國眾僧難得聖教回開持律五人得受具足戒十者明中國十眾除和上得受具足四分者大僧戒本以為初分尼戒與大僧不同為第二分從安居揵度盡法揵度以來目為第三分從房舍捨度盡增一以來目為第四分此皆成一部之緣但明義不同故曰分律者西域胡音此土而言以詮量為稱能詮名字指之為律所詮無作稱之為藏藏者無作戒善苞福多容隱而難測能律益行人所以稱藏能防未起惑非因之為戒戒有二種何等為二一者是作戒二是無作戒言作戒者要由心發則有心止則無故曰作戒無作戒者因其作戒一發不失始末恒隨不侍更作心方有故曰無作戒典發之由稱之為序發唱之首言第一五部律典能與末代出家成軌禁非故稱之為戒禁非夷惡故比丘文字能詮指之為律此三皆可軌之生善度世良由此也但時人出家雖仰尋幽指碩自安身然復不能尋求律典用自決泮但相承誦傳致合壁悟者眾今雖有五部流布天下餘二未見且就三部僧祇十誦四分明其受戒僧祇云凡欲受戒要身六緣得名如法其六者何一者受戒人年滿二十二者受戒人身無十三難障三者結界成就四者界內盡集無其別眾五者羯磨稱文無其多少六者僧數滿足若具六緣名善受具戒若六中闕一皆不得戒僧祇律云不滿二十兩減二十年者此是夏前生人所以知然此人滿十九以過夏向二十時始得十九夏故言兩減未至前歲故言年減此人不得戒文言減二十兩滿二十年者此人是夏前生人滿二十時故言年滿未過前夏故言兩減此人亦不得戒文言減二十兩過二十年者此夏後生人何以知然此人滿二十一時故言年過安居未竟故言兩減此人若受戒者有得不得云何為得若八月十五日後生者二十一時此人得戒通胎中滿夏故得云何不得若是五月十五日後生至七月十五日前生者滿二十一時亦不得受戒何以故無胎中夏故不得文言減二十年時人謂滿與受具足得名受戒者非是一切皆得唯正月生人滿十九過夏向二十時此人得戒何以故有胎受故唯正月生者餘十一月皆不得戒文言年滿夏滿者此亦是夏前生人滿二十已過夏向二十一時名年滿亦名兩滿名受具足文言夏滿年過者此是夏後生人滿二十一過夏向二十二時名善受具足文言看手足者要年滿手足成就得名受戒手足雖成就若年不滿者不名受戒上來所明受戒得以不得皆僧祇所泮十誦明受戒有二十四句得以不得一同僧祇故不出四分明受戒要滿二十此二十者不論夏滿但言十二月為一歲滿者名善受具足第二身無十三難障云何十三難一名邊罪邊罪者比丘犯四重比丘尼亦如是下三眾犯四重是名邊罪第二比丘在俗時壞比丘尼式叉摩尼沙彌尼淨者皆不得出家比丘尼亦然第三賊心受戒者若俗人沙彌盜聽說戒羯磨者皆不得出家沙彌不得受大戒第四破內外道者來時破外道去時破內此人亦不得出家五黃門有六種一生門二割去黃門三挎破黃門四因他黃門五始黃門六半月黃門比丘尼四種黃門正無割去挎破餘者同上六殺父七殺母八殺羅漢九出佛身血十破僧十一非人十二畜生十三二根是名十三難第三結界成就者要四方各六十三步無大僧結界成尼亦爾此是僧祇所明也第四界內僧盡集無其別眾第五羯磨稱文無其多少第六僧數滿足具上六緣是人得戒問曰受戒人不自稱字及和上字名受戒不答曰四分人云受戒人不稱和上及己字不名受戒問曰十三難得戒不答曰四分云何不問十三難者不得戒問曰受戒人三衣不具著俗服外道服名受戒不答曰四分言皆不名受具足問曰比丘比丘尼得與式叉摩尼受六法不答三部律皆無成文設有此事不名受六法僧尼俱得突吉羅問曰有人言式叉摩那受六法時更請和上此事云何答曰不須更請所以然者未是易謂但增學其六不須也問曰有言與式叉摩那受六法時對面羯磨此復云何答曰三部律皆言置眠見耳不聞處逢作羯磨若對面作法不成僧尼俱得突吉羅問曰有人言比丘得與沙彌尼作阿闍梨此事云何答曰無此道理若得作阿闍梨者亦應得作和上尼不應與沙彌作阿闍梨若爾則二眾不別問曰尼受戒時即大僧戒場上更不結分得受戒不答曰僧尼界別各不相攝更不結界作法不成問曰比丘尼得再出家不答曰僧祇律云尼不得再出家問曰有人言下三眾犯四重罷道已更得出家此事云何答曰是無道理僧祇言式叉摩那與男子染心尋近柱但不壞梵行更與六法後得受大戒若沙彌與女人尋近柱犯摩觸等戒應更與十戒後得受大戒非諸犯重者得問曰安居有幾種答曰安居之法而有眾多略明所要可有二種一前二後前者四月十六日後者五月十六日從四月十七日至五月十五日尚名中聞亦名後安居前者七月十五日滿中間者隨日滿便止後安居者至八月十五日僧祇云不結前安居得突吉羅不結後安居得偷蘭遮問曰結安居時稱某甲聚落僧伽藍某甲房舍此三皆稱誰名也答曰隨能貫綜聚落者應稱其名僧伽藍主者莫問道俗最初地施地立寺有應稱其名房舍亦如是問曰時人受日戒七日一受戒言事訖是事云何答曰三部所明皆無此理如四分律明受日要為三寶及請喚因緣得受七日十五日一月十誦律律云明為三寶及請喚因緣得受七日三十九夜僧祇律明要為三寶事得受事訖當還事訖當還緩亦急斯皆隨事遠近若事一日得訖應即日還若故遣至宿破夏言不結後安居偷蘭遮者義解也問曰有人言四月十六日結安居若不受七日出界外破夏此事云何答曰此是擗悟初安居時無緣受日不成失法得罪後若有緣更不受日即以前所受日出界逕宿破夏雖不受日出界但莫逕宿皆不破夏問曰有為私緣受日乞索三衣及營餘事成受日不答曰此非受日因緣雖受不成失法得罪若出界逕宿斯皆破夏問曰有人言為治生受日後與僧少物得成受日此復云何答曰定是自欺若人為治生故而言為僧或受七日乃至事訖當還不成受日返犯妄語假使治生所得財物盡持僧與猶是破夏況與少物問曰有人言四分律得重受七日此事云何答曰定是擗悟思文不審四分但言最後受七日者非謂重受但安居將滿正有七日在有緣須行聽受七日出界來以不來不破夏但不本處自恣得突吉羅問曰本有緣受日用不盡餘日更得用不答曰但得須白去問曰云何名自恣量有幾法得成日答曰恣他舉罪名曰自恣凡自恣有二種前安居人七月十五日自恣後安居人八月十五日自恣中間安居自恣隨日滿自恣若比丘僧十四日比丘尼十五日自恣若因十五日自恣者比丘中前自恣比丘尼中後自恣僧尼自恣應白二羯磨若二比丘尼為伴詣大僧自恣應禮僧足已曲躬低頭合掌作禮是說大德僧聽我比丘尼僧夏安居竟比丘僧夏安居竟比丘尼僧說三事自恣見聞疑大德慈愍故語我我若見知罪當如法懺悔如是三說自恣時五人以上應羯磨差具五德者二人為作自恣人問何故自恣但須二人不差一三人答有勸一人為僧所差是其僧使得舉餘人此人有罪則無人舉故須差二人使更互相舉二罪時一一別說不得並舉故不須二人也問曰有人言自恣是解夏法此事云何答此是意解非律文說自恣是解夏法者便應失夏問曰有人言自恣是放捨法此復云何答此是妄說自恣若是放捨法後安居人八月十五日自恣竟亦應得放捨問曰自恣若非解夏放捨是何法也答此是舉罪法問曰舉罪何故要七月十五日答曰有義若夏中舉罪令眾鬪亂是故亭舉夏竟將離散使迭相舉罪悔過清淨然後隨緣覆藏除罪法凡欲與他出罪要知輕知重知犯知不犯知覆不覆僧祇律明覆藏若別不同律文言比丘月生一日犯一僧殘知是罪不作覆心二日三日乃至十日犯十僧殘一切如是罪作覆藏心至十一日相出時是名十罪共一夜覆應從僧乞一別住一摩那埵一阿浮呵那參差覆者若比丘月生一日犯一罪二日發露二日犯罪三日發露乃至十日犯罪十一日發露此十罪應從僧乞十別住十摩那埵十阿浮呵那亦得從僧乞一別住乃至阿浮呵那律文言比丘月生一日犯一罪不作覆心二日犯二乃至十日犯十一切知是罪作覆藏心乃至十一日明相出時此五十五僧殘共一夜覆應從僧乞一別住乃至阿浮呵那亦得從僧乞五十五別住乃至五十五阿浮呵那律文言參差覆者比丘月生一日犯一罪覆藏二日發露二日犯二三日發露有乃至十日犯十僧殘十一日發露此五十五罪十夜乃至一夜覆應從僧乞十別住乃至十阿浮呵那亦得從僧乞五十五別住乃至五十五阿浮呵那亦得從僧乞一別住及一阿浮呵那律文言別覆者比丘月生一日犯一罪覆藏乃至十日犯一罪覆藏至十一日明相出時最後一罪一夜覆最初一罪十夜覆藏應從僧乞十別住乃至十阿浮呵那亦得從僧乞五十五別住十阿浮呵那四分明其出罪法有其四種何者是一者犯罪以來不憶日數罪數應與清淨以來覆藏羯磨二者憶罪數不憶日數亦與清淨以來三者憶罪數日數應與隨覆藏日羯磨四者不憶日數罪數亦隨覆藏日羯磨問曰云何名摩那埵答此是胡音秦言階定折伏治罪問曰云何名阿浮呵那答此是胡音秦言出罪羯磨此人從罪中出故言出也問曰比丘尼獨行出入界時相去遠近犯獨答曰僧祇律云比丘尼若度道界家界時相去□手外犯獨問曰比丘尼度他婦夫主不聽為犯何罪答僧祇律文言夫主不聽輒度與受大戒和上尼犯僧殘問曰比丘尼教化受染心男子食犯何罪答曰僧祇律云尼教化受染心男子食要三諫不止犯僧殘問曰尼夜宿時相去遠近犯獨答曰四分律云夜宿相遠□手外隨轉側犯獨宿問曰比丘往尼房不白界中僧犯何罪答曰僧祇律云不白入尼房得波逸提不白尼得突吉羅為尼說法不白亦得波逸提若白入界及說法并白尼三俱不犯問曰亡比丘輕重等物云何處分及囑授答曰四分僧祇同十誦小異隨意消息亡比丘輕重物等及囑授四分明重物薗田樹木房舍床榻奴婢六畜一切穀米旃辱莫問大小氍氀五肘曠三肘毛長三指杖扇拂󱬈銅餅香爐一切同器瓦器石器竹器銅錢木石染色皆是重物應入常住僧輕者衣鉢坐具針筒糸綿絹布綾□及稱剃刀皆是輕物現前僧應分十誦律料簡輕重等物并香鑪及一切銅器鐵器釜鑊瓦器瓫瓮竹器皆受二斗以上是重二斗以下是輕皮囊斗半角五斗為重降此為輕問曰比丘臨終時囑授物與佛法僧不死還我成囑授不答四分律明病人臨終時囑授物與三寶及餘人不死還我佛言不成與現前僧應分問曰病人欲終時囑授言定與此復云何答依四分成囑授僧祇明為義不成若得物即說淨是為成不說淨為不成還取入僧問曰亡人衣物理屬眾僧何須看病人僧中三捨答此物雖冥理屬僧看病人則為僧守護此物所以須捨令僧普知問曰亡者生時負人責當云何答應以亡者衣物償若亡人物少不足同羯磨僧應出私物代償問曰云何與看病人物答曰應與三衣鉢針筒坐具餘者現前應分問曰何故羯磨亡者衣物與一人復還與僧未解此意答有義此物屬四方僧僧難集不可得分使一人以為物主主若與僧現前得分問曰比丘命過後人用輕重等物設福為如法不答非法若用亡人重物為其福及已入私已則於十方世界上至羅漢下至沙彌於一人邊各得重偷蘭遮罪輕物不羯磨迴施及私入己罪同上說問曰用亡者輕重等物罪可懺不答有可懺不可懺若斷相續後不更作以私物償僧得懺若不爾不得懺問曰二人共活一人命終財物云何答取其所有一切財物今為二分一分入僧一分還彼問曰比丘此處命過衣物異處何處僧應分答隨物可在處僧應分問曰出債舊在異處比丘異處命過保人及券各在異處何處僧應分答十誦律云處雖有四保處應分若無保人券處應分問曰比丘異處命過寄物在異處鉤籥異處何處僧應分答十誦云三處差別鉤籥處分若無鉤籥物處應分問曰比丘持物寄人受寄者轉寄餘人物主無常何處應分答十誦律云雖有三處受寄處僧分問三寶物得異用不答不得僧祇律明三寶物不得異用若佛地中掘得寶藏應入佛用若在僧地得其寶藏應入僧用若修治故塔及新塔不得伏藏即屬塔用治新故僧伽藍下得伏藏亦如是若王有教令國內所有伏藏盡應入義當隨王法王若言隨得處用者即如王教今若於佛地僧地中掘得伏藏上有名字有識認應還本主若無認者隨當處用問曰若故懷塔得物持餘處作塔不答曰不得正得隨處修治問曰此寺僧物得彼寺用不答不得若持此寺僧物彼寺僧用如法治問曰和合持常住僧樹木堪作梁者床榻釜鑊田地及一切輕重等物得乞人不答不得假使三天下眾僧盡和合乞人及入私已一切犯偷蘭遮罪問曰彼寺僧為亡者設福餘寺僧和合持常住僧物勸助彼襄為以得不答曰不得和以不和皆犯偷蘭遮罪問曰有住處非時客僧來舊住僧人情以常住僧食供給所須此事云何答彼此俱得偷蘭遮罪若僧有制盜取與人自食計錢犯重問曰對手悔法云何得使罪滅答月半月盡懺悔法要識罪名罪種請清淨比丘為懺悔主偏露右肩脫革屣故跪合掌若是上坐應禮足已說其所犯大德憶念我比丘某甲犯此罪今向大德發露懺悔悔則安樂不懺悔不安樂憶念犯發露知而不覆藏大德憶念我清淨戒身具足清淨布薩如是三說前人應問言大德見罪不答言見應語言長老當責心答言爾一切對手皆如上凡欲懺悔當若知有罪無罪知輕知重知犯並少如說戒時三唱清淨不自知有罪不心念發露不向人說說此是戒序默然亡語突吉羅向人對手一說懺法如上云何知重發心欲婬女色盜滿五錢殺人妄語自稱得聖若動威儀前人不解皆得偷蘭遮界內僧盡集八人以上得懺起心還正犯突吉羅向人對手一說悔法如上僧殘中四事邊輕偷蘭遮何者是如非道假作道想盜三四錢敬罪人此是四重邊輕偷蘭遮何者僧殘中重偷蘭遮慮心故出不淨欲摩觸女人與女人麁語乃至二謗此九緣差不成下四二諫而捨皆犯重偷蘭遮應界場上四人得懺僧殘中輕者如界中界不淨覺則助動受槃剃三處毛食生皮血用人皮髮皆犯輕偷蘭遮此中亦容有對首悔者悔法如上若欲心看色摩觸男不及自己身皆突吉羅對手一說悔法如上二不定數在眾編三十事罪同九十皆對三說悔法如上四提舍尼皆對手一說眾學百戒若本故心作者應對手說本無故心暫悟犯者實心得滅諍中僧斷事時作羯磨不稱前事失法得突吉羅對手一說不隨順威儀三業所作論說他人好惡一切非法麁言出入戶上下廁不三但指逆佛塔行剃密佛僧淨地各犯突吉羅對手一說悔法如上上來所列皆是懺悔大格明輕重不等若有罪懺不相當無罪作有罪懺失法得罪不得滅若懺悔過時應善聽憶罪數二俱稱說若不憶者言道不憶數懺悔法應爾問曰僧住處淨地云何處分具有幾法答曰界律明淨地有四種一者俗人初立僧加藍時垣牆周匝僧房厨舍悉皆成就檀越即日分處界畔分明然後請僧來入不須更分處二者俗人造寺垣牆周匝僧房厨舍皆悉成就但不處分請僧來入不得逕宿僧邪處分界畔明三者僧自立寺或勸化人建籬牆不周逕營人即自處分然後請僧來入四者檀越造寺莫問籬牆周以不周請僧來入逕宿莫問諸界不結若作淨時要白二羯磨結凡始立淨要先結淨地先所有一切不淨器物受膩者盡持貿易銅鐵及石火燒作淨一切穀米及可食者從檀越貿易僧祇律明結地但處分易成無羯磨結若初立寺時不處分淨地僧來入逕宿名不淨後欲處分要國土舊壞人民數亂帝主易位然後更得分處十誦明捨淨者所以然也願明出家修道以無事為先若立淨厨則逕營忪務忪務心馳於道有礙所以捨了欲使持鉢稱四威儀深中取足支身行道乞食有其二利一外益群生二損貪進德自利利人即玄同大行所以應也但僧伽藍內不立厨舍則無內宿內熱若立厨舍處所雖不作食皆名不淨問曰云何淨不淨答曰比丘殘宿內熱於比丘不淨於比丘尼是淨比丘尼殘宿內熱於比丘尼不淨於比丘是淨問曰云何觸淨不觸淨答不觸淨者破戒比丘惡心故觸持戒比丘悟觸皆不名觸者要持戒比丘解怠心觸是名觸淨問曰觸生果菜是犯不答曰生菓菜萇未足觸不犯答萇足以名為觸淨問曰不淨地菓菜得入淨厨不答曰僧祇明不淨地菓菜淨人知以但不逕宿是淨問曰有人護檀越家淨此事云何答曰白衣舍有觸不觸若持食之施僧時此食置僧坐中地未更受得大比丘觸是名觸淨檀越家器物不定屬僧雖觸不犯問曰噉不淨食得何罪報答曰華鮮經云食不淨食五百萬世墮猪豚蜣蜋中五百萬世墮狗中五百萬世墮圊廁中作虫常食不淨問曰知他立淨觸者此復云何答曰華鮮經云故觸僧淨五百萬世身無手足問曰比丘具幾德得度弟子答曰要十德堪與人作和上亦得受依止及度沙彌何者為十一持戒具足二學戒三學定四學惠五學多文毘尼六多聞阿毘曇七能自看病使人看八自能出罪伏使人出九弟子有梵行難能自送脫難使人送脫十具十󰺢成就若具依止此五不具盡受依止問曰比丘不具十德度人與人依止五德不具作阿闍梨者為得何罪答曰隨德不具各犯突吉羅問曰比丘不滿五󰺢一日不請教戒三問訊師為得何罪答曰犯突吉羅罪問曰十德比丘一歲得度幾人答曰四分律云十二月為一歲得度一人大戒復更一歲得度一人依止復更一歲得度一沙彌問曰有人言比丘尼應向沙彌禮拜當云何答此言擗悟三部律明五眾敬法小沙彌應禮大沙彌尼何況大尼不得沙彌禮也問曰比丘尼問布薩請教戒比丘尼法於半月月盡比丘尼眾和合白二羯磨差解法比丘尼二為伴往至僧中不得囑授上坐下坐客比丘病比丘當囑授中坐知法比丘言大德憶念我比丘言大德尼某甲眾和合禮大僧足請教戒人如是三說敬還向本寺即夜各自說戒僧說戒時誦戒人問言誰受比丘尼囑授請教戒人受囑者即起禮僧足以白僧大德僧聽比丘尼某甲眾和合禮大德僧足請教戒人如是三說已往上坐前上坐問言尼請誰若言某甲若言僧次請隨尼白二羯磨差定然後說戒教戒尼人要具十德何者是一者戒律具足二者廣誦二部毘尼三者多聞四決斷無疑五善解說法六者族姓出家七者顏貌端政八者堪能與比丘尼說九者不犯重禁十者二十󰺢若具此十德得教戒比丘尼闕一不得者若說戒竟至明日清旦比丘尼還往大德僧寺中至先囑授人所問言大德教戒人不若言得問誰是若言某甲即往教授人所言大德若願教戒比丘尼何日當往除前三後二中間十日剋日當往至日比丘不往突吉羅尼不來半申旬迎得突吉羅為辨種種飲食及蹉洗足具與持衣鉢至寺四打椎集尼眾教師即為說八敬已更說餘法上來所明皆是具足教法今時末代十德難備時復云何今時教者亦明半月盡尼眾和合白二羯磨差知法比丘尼二人為伴往大僧寺如前囑授知法比丘竟尼即還寺各自說戒僧說戒時所囑授人即起白僧言大德僧聽比丘尼某甲和合禮大德足請教戒人如是三說僧說戒竟往上坐前上坐問言尼請誰答言隨僧上坐應使受囑人次第問僧二十󰺢以上若無教人上坐應語囑授人言明日比丘尼來時答言眾僧有教時此眾中無教戒比丘尼人語比丘尼眾和合謹慎如法莫教逸至十六日尼往僧寺內問所囑人言得教戒不答曰不得大德僧有教如上坐奉教以還寺內鳴犍椎集尼僧已應言大僧有教時此眾中無教戒尼人語比丘尼眾和合謹慎莫放逸尼比日應言頂戴持