尊婆須蜜經說若為亡人設齋眾僧行食遍即為亡人下食若不作者亡人不得食喫地獄寶即經說齋家行食未遍出眾生食者入截舌地獄罪福決定經云伽葉論說兩願一處者死作兩頭蛇遞相教示大乘莊嚴論說齋家佛盤上一顆一粒不許俗人食食者得餓鬼報亦云通與虫鳥喫入佛境界經說若人食聖僧槃上食者得無量罪亦云通與守護伽藍人及與虫鳥喫決定毘尼經說應是齋家不問大小供養佛盤上食不得食上座應如法處分若不爾者得無量罪問曰購贖得否准罪福決定經佛且不求科故無人堪上座教云獻佛及僧行之則得無犯若不爾者千劫萬劫墮大地獄師若不教亦招前殃縱得人身九百萬歲在下賤中生曰藏經云寧可一日然九百頭牛莫說三寶師僧長短其罪甚寶集經不空過略說七善提分亦名七寶泉亦名七聖財蛤聽法得生天緣出善見律毘婆抄要略昔佛在世到膽婆國迦羅池邊為眾說法彼池中有一蛤聞佛池邊說法之聲即從池出入草根下聽佛說法時有一人持杖放牛見佛在座為眾說法即往佛所欲聽聞故以杖刺地誤著蛤頭即命終生忉利天以福報故宮殿縱廣十二由旬與諸天女娛樂受樂生天已為聽法故得須陀洹果鳥聞比丘誦經得生天緣出賢愚經昔佛在世時有比丘林中誦經音聲雅好有一鳥聞法在樹而聽時有獵師所射命終生忉利天面貌端政無有倫比自識宿命知因比丘見經聽法得生此中即持天花到比丘所禮敬問訊以天花香供養比丘比丘且問知其委由即命令座為其說法得須陀洹果既得果已還歸天上禽獸聽法尚獲宿報無量無邊豈況於人信心聽法寧無善根鸚鵡聞說四諦得生天緣出賢愚經昔佛在世時舍衛國中須長者信敬佛法為僧壇越眾僧所須一切供給須達家中有二鸚鵡一名律捉二名賒律提稟性點慧解人言語比丘見來先報家內令出丞迎阿難後時到長者家見鳥聰明為說四諦苦集滅道門前有樹二鳥聞法飛向樹上歡喜誦持夜在樹宿野貍所食緣此善根生四王天忉利天等如是七返受天已畢來生人中出家修道得壁支佛果一名曇摩二名修曇摩謹檢大小乘經食胡䕑菜得惡趣報大順經云食此菜者所生之處不得聞經佛法華報經云食此菜者生生之處不覩諸佛被八增疾天畔經云若誤食此菜不生悔長劫處阿鼻地獄無有出期若故食者不通懺悔大集經云此菜者是天魔波旬變身作千年媚狐尿處因生此菜食者能滅道設今生不諸經典來生決定能厭聖教作外道一闡提世間一切罪極不過五逆盜常住物此不通懺悔若對喫胡䕑人五逆盜常住僧物人吾即能救喫胡䕑菜人自業深重厚吾不能救也菩薩戒經中蘭葱是也食者結業罪龍樹論云若人食胡䕑入佛塔中墮大地獄具足十劫受大極苦花報作穢糞中經無量劫五明論云食此菜者令人散亂失於正定鬼神得便多非命所墮無間獄尊者婆須蜜識其弟子婆眉多言汝宜護正法道引群生便佛種不斷乃真出家汝當勤精進將來無食胡䕑五辛酒肉則十重戒自然清淨現世證果若人食胡䕑菜者縱齋戒具足死墮守廁中神中功令斷之勸僧以俗守巖壇莫喫胡䕑觸佛顏薩埵投岸由自辨菜中間擇有何難修四正懃一惡法未生方便令不生二惡法已生方便令除斷三善法未生方便令生四善法已生方便令增長惡從心出還從心滅善從心生還從心長當懃心觀察此四種法修四無量心一修慈心念一切眾生欲與其樂思惟作無量衣食等物施與眾生怨親平等皆以土樂是名修慈二修悲心念一切眾生欲拔其苦此名修悲心三修喜心念一切眾生若修善者我悉讚善若造惡者勸令斷惡當遇惡揚善四修捨心於一切眾生皆悉平等不見怨親等同空法也修六妙行一識不與色觀二耳不著聲三鼻不染香四舌不含味五身不著細滑等六意不思惟惡法四恩者一父母恩能生己身得有今日二師僧恩生我法身以法施我三國王恩救我課沒水土草木常以施我四檀越恩供給衣食濟我身命四輩檀越一天輩天厨甘露獻出家二龍輩牛鹿獻乳猨猴