如是我聞一時佛在補陀落迦山聖觀自在菩薩宮中有無數百千俱胝那由他菩薩恭敬圍繞爾時會中有一菩薩名寶藏月光即從座起偏袒右肩右膝著地合掌向佛而白佛言世尊如來應供正等覺今有所問願佛慈愍斷我疑惑爾時世尊告寶藏月光菩薩摩訶薩言汝今問我樂聞之法是義云何當為汝說時寶藏月光菩薩摩訶薩聞佛語已而白佛言世尊若有善男子善女人欲作八大曼拏羅云何受持恭敬供養佛言善哉善哉若有善男子善女人於此八大曼拏羅依法受持恭敬供養有大功德出生智慧利益無量乃至三際眾生皆得成就無等正智善男子汝今諦聽當為汝說此八大曼拏羅具八大菩薩根本心大明若常持誦恭敬供養所有五逆重罪一切諸惡悉皆除滅而能成就無上勝義大明曰唵摩賀尾囉娑嚩賀此是佛心大明安曼拏羅中心誦此大明獻佛供養復次聖觀自在菩薩心大明曰唵紇哩賀鉢捺摩室哩曳娑嚩賀慈氏菩薩心大明曰昧賀囉尼娑嚩賀虛空藏菩薩心大明曰阿誐哩婆野娑嚩賀普賢菩薩心大明曰莎紇哩惹野娑嚩賀金剛手菩薩心大明曰俱尾囉娑嚩賀曼殊室哩菩薩心大明曰室哩暗囉伽娑嚩賀除蓋障菩薩心大明曰儞娑囉嚩娑嚩賀地藏菩薩心大明曰叱賀囉娑嚩賀如是八大菩薩根本心大明作如來曼拏羅若有善男子善女人於此曼拏羅依法受持志心持誦根本大明彼人速得成就阿耨多羅三藐三菩提