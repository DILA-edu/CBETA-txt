爾時於彼東方之分有世界名可樂佛名阿閦與無量無數菩薩摩訶薩俱諸佛境界種種加護神通力故於一剎那頃從彼發來到此釋迦如來阿羅訶三藐三佛陀中四天下所住之處時阿閦佛如自所化坐蓮華座彼諸菩薩摩訶薩亦如己功德神通之力化作蓮華微妙法座於蓮華臺向佛而坐如是東方無量無數微塵等佛剎眾首諸佛世尊住世將養於剎那頃一一如來與無量無數菩薩摩訶薩百千俱胝那由他聲聞大眾從彼發來到此釋迦如來阿羅訶三藐三佛陀於中四天下所住之處彼來大眾如己神通化作蓮華微妙法座於蓮華臺向佛而坐爾時於彼南方之分如來名寶星乃至廣說於蓮華臺向佛而坐爾時於彼西方之分有佛名阿彌陀乃至廣說於蓮華臺向佛而坐如是北方有佛名曰鼓音下方有佛名毘盧遮那乃至於彼蓮華臺上廣說如前上方如來名曰智光與無量無數百千俱胝那由他如恒河沙佛剎微塵等菩薩摩訶薩俱以諸佛境界種種加護於一剎那頃從彼發來到此佛剎中四天下釋迦如來阿羅訶三藐三佛陀所住之處時智光佛到已如自所化坐蓮華座彼諸菩薩摩訶薩等既到此已各各如己所量功德神通之力化作蓮華微妙法座於蓮華臺向佛而坐時彼十方諸來菩薩普集會者或有雨於閻浮檀金為供養事供養世尊乃至廣作如前所說或有右遶一切佛剎者或有渴仰合掌佛前如法聽者或有以己常所行善根之分思惟住者爾時須菩提童真恭敬合掌以己神通及佛神力加護持故於一切佛剎法聲遍滿說如是偈一切疑斷者牟尼月普來此昔未見聞眾成就悉現一切諸佛滿及淨戒菩薩佛剎如塔廟一切皆禮拜佛今非無因牟尼佛日來此土五濁惡眾生可穢污今當降伏魔黑暗黨破壞攝受諸善行為此今故來聽聞寂滅法魔眾悉摧散生起清淨意當得三佛陀行於大乘道汝應披忍鎧及為盡諸惑汝聽陀羅尼各坐蓮華座同聲請導師說此擁護法攝持一切法不退陀羅尼為正法久住一切障銷滅爾時無量無數得忍菩薩摩訶薩等咸共同聲作如是言唯願世尊坐蓮華座今大悲者為無上忍大慈所薰依無畏說攝持一切法除諸怖畏門過諸魔道摧倒魔幢建立法幢滅諸煩惱降一切怨斷一切疑入一切智解脫怖畏於諸護中為最上護能示菩薩一切法所謂若念若慧若道若持若不忘若巧方便乃至一切行安樂成就福德所依加護三摩提羼提陀羅尼入巧明智乃至持三十七助道法心為諸眾生光色怡悅故力名聞故樂獨住故樂說辯念令增長故聞持不忘故一切怨退故五穀成熟故持淨戒故念器成故行成就故到菩提故世尊今為我說此陀羅尼法正法隨攝久住故三寶種不斷故示現無上菩提道故真際如如虛空無差別故一切明闇相此彼分別無分別故眾生壽命養育我人無差別故不生不起不滅一切法平等相無體真際如如無差別故地水火風虛空識界無差別故諸佛世尊我今說此一切法性出生道場陀羅尼時無量無數百千俱胝那由他等眾生即聞法時無量眾生於三寶中得不壞信諸眾生等為善知識共相利益及無量無數眾生當發阿耨多羅三藐三菩提心得不退轉而得受記普請一切諸佛世尊說大法故彼諸佛等默受請已即時於彼蓮華臺上端身正坐即入如諸佛境界入平等願三昧入三昧已欲令一切諸佛剎內諸來會眾一切眾生一切諸苦皆悉銷滅一切善根皆得圓滿及得信淨念解成就諸佛世尊即見如是此佛剎內諸來眾生貪瞋癡等見慢醉高身見疑取有愛沈下等過諸心心數皆悉銷滅一一眾生皆如是解唯我一人於如來前正身聽法不為餘人唯我一人如來以一切思觀我一切心一切熱惱皆得銷滅更無餘人為聽法故請如來說爾時所有此佛剎內一切眾生普來會者諸根猛利合掌同聲白佛言世尊為我等說法大德善逝為我等說法我等當共隨順成就佛世尊法爾時釋迦如來以香莊嚴最上勝妙出過一切遍滿一切諸佛剎土為供養諸餘佛世尊故住諸佛前及一切諸佛剎內諸來大眾一切眾生復以種種寶種種華種種鬘種種香種種蓋種種幢種種幡種種莊嚴捧持滿掬現諸佛前以為供養爾時釋迦如來作如是言諸佛世尊一心念我所有現在十方世界各各世尊餘世界中普來問我我於往昔本願如是於種種穢惡五濁世界得阿耨多羅三藐三菩提是諸眾生失所依止失三乘道無明暗室煩惱暗翳不善法聚纏繞一切捨遠善法趣三惡道遠離一切聰慧之者作諸惡逆者謗毀正法者謗毀聖人者依無慈悲者我為慈愍此等眾生故發大悲力大精進力於彼寒熱疲勞諸苦我忍受之城邑國土道路宮室足步遊行為欲利益諸眾生故乏少麁澁少味飲食最可厭惡不喜之食為諸眾生殖善根故忍受種種麁澁苦觸舍那劫貝麁麻衣服以如是等糞掃之衣而取著之山谷林藪空舍塚間依此止住乃至受草舍那麁麻樹葉澁臭惡觸諸惡臥具以巧方便我著大悲精進之鎧為諸眾生說示種種為剎利王說自在法為婆羅門說四毘陀星論等法為諸大臣說於教導眾生等法為諸醫師說諸藥性所宜之法為諸商人說賣買法為諸農夫說田種法為諸女人說於嚴飾養育自在無他行法為諸沙門說忍辱柔和坐禪誦經勸營眾事為欲示誨成熟眾生未到者令到故未證者令證故未脫者令脫故忍受種種諸苦惱事成就眾生故遊於人間我今猶被此諸眾生因嫉妬故罵詈毀呰以婬欲法謗毀於我復以惡言誹謗於我道我詭言擊讚詐諂幻偽妄言麁穬共諸女人說愛欲語復以惡事加害於我塵土坌污刀毒火輪鐵搥箭矟鉞斧大石惡器仗等雨害於我狂象毒蛇師子虎狼水牛惡牛以大力士悉共打擲來害於我於我房舍止息之處及僧伽藍以不淨臭穢污滿其中我諸聲聞入城內時此非法眾生以非法歌舞勸請聲聞為非法事以無量百千方便欲害於我為欲隱蔽正法故欲滅法燈故欲破法船故欲散我法會故欲倒我法幢故爾時釋迦如來作如是言當觀過去諸佛法式如彼諸佛於此穢惡五濁惡世普大集會作妙法式為令妙法久住故於一切魔諸惡境界令摧碎故三寶種不斷故為諸眾生增長善根故一切外道所有言論以法摧伏故為諸眾生飢饉荒亂鬪訟疫病他方怨敵禁縛言訟不時寒不時熱不時風不時雨身口意業諸過惡見令銷滅故為令一切天龍夜叉人非人等正迴向故一切家宅聚落城邑衢路諸處悉擁護故一切諂毒蠱道惛悶惡夢災相悉令壞故一切五穀藥草華果滋味令資養故剎利婆羅門毘舍首陀誨示善行故菩提心令滋茂故勤修諸波羅蜜故為令菩薩摩訶薩巧方便智念行勇猛樂說辯才得增長故受佛職位安慰入智度彼岸故如彼往昔如來阿羅訶三藐三佛陀說此金剛法等因緣法心建立摧碎陀羅尼印句入差別記法門演說受持互相隨喜善哉善哉如是如是於今現在所有十方諸佛世尊住世將養者悉來到此娑婆佛剎五濁惡世來問訊我各在華座彼諸佛等擁護此佛剎內諸眾生故應說此金剛法等因緣法心建立摧碎陀羅尼印句入差別記法門演說受持互相隨喜令妙法久住故一切諸魔惡境界力令磨滅故如前廣說乃至無障礙智度彼岸故慈愍攝受及受我請故為令此佛剎內說妙法門得久住故一切外道不能過故得不壞法及三寶種不斷絕故一切眾生得受法味故爾時一切諸佛世尊咸如是言如是如是我等決定作如是事於此佛剎護持妙法令久住故一切諸魔惡境界力令摧碎故乃至無障礙智度彼岸故我等當說此金剛法等因緣法心建立摧碎陀羅尼印句差別門記大持法門汝等大眾今當諦聽一切諸佛大集此剎說如是呪多地也他鴦伽邏鴦伽邏崩伽邏鉢囉朋迦邏婆耶弭呵弭哆藍婆斯阿嵠阿佉門跋利度迷徒曼帝雞跋嚌雞榆利三摩婆呵泥三曼多跋達利達迷達迷駄摩雞闇破隸弭哆囉丑破隸破囉婆帝伽尼伽拏婆藍帝哂利底利哂囉呬囉雞闍婆帝闍婆帝吒迦斯吒建帝吒迦婆藍迦拏婆漠帝哂藺帝始藺帝嬪頭婆帝衢婆醯受離弭多囉受離受履阿伽離阿婆迷娑寫多他當呼盧哂離栴涕隸三摩達迷駄迷俱朱盧謩朱盧阿質吒至離至離遮婆呵朱盧朱盧弭多囉婆呵俱盧俱盧娑囉娑囉俱㧣俱㧣摩呵薩囉都㧣都㧣磨呵薩底耶離駄耶哺澁箄蘇哺澁箄度磨鉢離呵隷阿婆曳盧至泥迦樂差阿婆耶磨薩都毘婆呵底隷磨隷磨隷鉢濕縛呿尸尸囉盧迦毘那耶迦跋時隸跋時跋時囉達離跋時囉婆帝跋時囉馱提斫乞囉跋時隷斫乞隸遮婆泥達隸達隷婆隸婆隸布隸吒隷呼呼隸傍伽嬪婆隷舍隣舍至離朱離慕隷漫茶隷漫茶泥伽伽離慕茶泥薩波謩茶泥地地囉耶泥磨醯濕縛囉羅耶泥離莘闍泥馱婆婆至栴茶羅栖迷薩婆薩寫呵地瑟魑多叱電都婆呵那磨弭泥波羅囉底烏闍惡伽隸毘至泥婆遮那囉呵蒱隸蒱隸瞿盧瞿盧慕盧慕盧哂離哂離呵囉呵囉迦建茶婆呵哂哂當阿喻那建茶時縛羅婆栖揭馱泥阿陀阿泥末伽阿毘盧呵泥破羅薩底曳阿盧呵婆底哂離哂離耶陀婆闍耶薩縛惡伽囉耶陀波蘭者離馱耶婆呵薩底耶鉢離婆婆末伽避盧呵泥阿遮羅勃提馱馱鉢囉遮囉波遮耶賓茶離馱耶栴達囉遮囉拏阿遮隷輸達泥鉢囉乞離底耶末伽伊羅伽離梨鉢囉弊娑囉勃囉帝薩婆哆囉哆他多薩底耶阿奴伽帝阿那婆囉那勃囉帝阿羅多鴦瞿隸奢彌泥毘勃囉磨婆喻哂阿哂多阿婆囉尼囉婆耶婆阿質囉末伽羅那羅瞿薩隸底離囉多那傍世達磨迦時縛羅󰍡達隸三沒達囉婆底磨呵馱步多毘耶三沒達囉鞞伽婆底陀羅尼沒達隷拏磨佡沒達囉蘇囉鉢囉底三毘陀沒達囉阿跋多尼三跋多尼三慕賀塞迦囉毘地喻多囉栖那廁底沒達離都呬曳雞質畢利地毘婆呵婆婆婆呵呵呵雞吒迦婆吒世羅鉢囉底底離多曳那沒達離多陀囉尼駄囉駄囉駄囉檀地羅檀地羅呼色迦薩婆離馱耶沒達離都呬闍茶闍跋吒闍呿娑吒蘇末底末底磨呵馱步多沒達離多曳雞質殺阿耶單那尼失離多步多伽尼弭尼薩遮尼瞿沙薩遮尼沒達離多遮離耶阿地瑟佗那婆迦鉢他那阿溺他磨呵布尼沒遮耶阿婆多囉磨呵迦盧拏耶沒達離多薩婆三藐鉢囉底鉢地至囉囉多藍時縛羅都達磨泥底離薩鞞慕尼勃離娑婆磨呵迦盧拏三磨提若那羅婆跋隷那梅底離底耶伽阿底毘離耶跋隷那阿地瑟魑多薩婆步都烏波遮耶也薩婆呵爾時一切諸佛土中所有大眾至此佛剎普來會者皆共同聲作如是言南無一切諸佛南無一切諸佛皆共三反作如是言怪哉牟尼眾集甚大希有大菩薩集甚大希有大聲聞集甚大希有如是希有實未曾有我昔未聞此金剛法等因緣法心建立一切法摧碎陀羅尼印句差別法門一切教師正法住持三寶種不斷絕悉能摧破魔境界力斷魔羂縛降伏魔怨建立法幢護持法分乃至能滿諸佛境界故今一切諸佛世尊說此陀羅尼印句差別法門記是一切眾生心印大希有行調伏六入乃至令一切眾生得無上涅槃故說此陀羅尼印記法時三十恒河沙等菩薩摩訶薩成就此陀羅尼得三昧忍爾時月光童子即從坐起合掌普觀佛加護故及自神通力出大法聲悉皆遍滿此佛剎內說如是偈佛月難得值值是眾亦難聰慧眾難得及菩薩行者如是妙法印第一難得聞如來大悲者能護持正法摧一切魔黨及退諸怨敵三寶永不斷諸佛受持故一切障壞破忍辱柔和增及眾生迴向護王并國土遮諸作惡者及斷諸惡見安慰諸菩薩示現菩提道增長波羅蜜賢善行滿足樂說方便智如是等增長皆受持佛語攝持諸白法擁護陀羅尼明淨菩提道熾然證實法汝等一切眾皆當斷疑網信於陀羅尼此是滿足道所謂得菩提我等復欲說擁護陀羅尼守護說法者增長聞慧故誰有與欲者菩薩大名聞及得無障故能令諸眾生利益增長故爾時恒河沙等童真菩薩摩訶薩咸共同聲作如是言我等今者與此受持陀羅尼欲若有善男子善女人比丘比丘尼優婆塞優婆夷當淨洗浴著淨衣服用種種華莊嚴為帳燒種種香設種種食種種衣服安置敷設嚴飾綺繡竪立種種微妙幡幢及諸華蓋莊嚴道場昇軟妙觸師子之座開示分別此陀羅尼者於彼無有心亂者四大亂身亂意亂無有毒氣噓觸其身無有能令頭痛者內外身分及以四支悉無病惱無有能令音聲蹇澁若彼法師往昔所有不善之業四大亂聲亂者若彼法師讀此陀羅尼故一切業障盡滅無餘得安隱住有來聽者亦無四大亂及以聲亂若有聞此陀羅尼者彼不善業四大長病及聲亂者一切皆滅是時月光童子瞻仰無量恒河沙等諸佛世尊諸大菩薩之所圍遶月光童子曲躬合掌作如是言諸佛世尊慈悲念我當與我欲今當說此陀羅尼呪即於佛前說大明呪多地也他羼帝阿娑摩路卑彌哆離蘇摩婆坻縊呬娜婆軍闍脾娜婆軍闍娜婆軍闍脾茂羅輸陀泥婆茶呿婆茶呿婆茶呿摩囉婆哆他多跛履侈陀婆婆婆頗頗頗娑娑娑阿茂羅阿者離陀陀波囉者羅脾地離縊迦娜耶跛履侈陀栴陀那抵履尼菩薩離菩薩囉坻履尼呿伽藪囉抵履尼娑娜婆藪囉抵履尼復哆句胝跛履侈陀闍閜闍閜呿呿婆栘闍閜呿娜摩佉沙呿迦迦佉呵呵呵呵虎虎虎娑波履奢脾陀娜波履侈陀阿摩摩儞也摩摩棄也摩摩娑母陀囉母陀囉婆佉僧塞迦囉孃跋履侈陀菩提娑乞史坻脾摩摩訶脾摩部哆句胝阿迦捨始婆娑跛履侈陀娑婆呵爾時一切他方佛土諸佛世尊菩薩摩訶薩及大聲聞釋梵護世天龍夜叉乾闥婆等諸大神王大威德者咸共稱讚善哉善哉白諸佛言世尊此陀羅尼甚大迅疾有大力勢能遮一切怨敵怖畏病患諸難惡夢惡相皆悉解脫乃至無障智無上智大福智聚之所依故說此陀羅尼爾時世自在主大梵天王以大梵力境界莊嚴變為女人於無量壽佛前坐第一端正色相圓滿勝過於天第一具足衣服莊嚴華鬘塗香持用嚴飾時世自在大梵天王即從坐起合掌恭敬作如是言世尊當擁護我圓音演說如是音聲悉能遍滿一切佛剎普得聞知而無障礙如我今者如此呪句善能護持說法法師及聽法者若於後時若魔若魔眷屬若天若天男女或龍龍女或龍父母男女眷屬乃至毘舍遮女毘舍遮父母男女大小并其眷屬人非人等於說法師及聽法者伺求其短實作怨家詐為親友於說法師及聽法者乃至惱害損觸一毛或奪精氣或毒氣噓或惡心視乃至一念頃我於彼等人若非人諸魔鬼輩禁止斷除令彼昏濁與其要誓我當擁護諸佛世尊圓音演說能以法聲滿諸佛剎唯願世尊當念助我時無量壽佛默然受請時大眾中有一釋天名曰持髻以金天冠勝妙光明莊嚴其身在於佛前不遠而坐爾時持髻釋天告自在如是言姊妹勿以染污之心於無量壽如來座前而坐勿惱世尊何以故樂戲論者是凡夫法如來世尊永無戲論有為暫現是起盡相一切名色句差別如如汝若如是或倒如來姊妹如來平等無違無諍一味如如等虛空界虛空亦不妄置三行盡相如虛空不分別無分別諸行如是如來如是諸欲功德不為戲論不分別無不分別而無所住不受不取如是無命無生者無養育無人無陰界入無取無戲論姊妹汝今云何於如來前而作戲論爾時無量壽如來告天主言汝應審諦然後發言勿作不如法語令汝得罪受不愛果此是大善丈夫為無量諸佛之所注意於諸佛所種諸善根又此善丈夫為欲供養如來事故現女人相妙飾莊嚴汝勿於此說言是女時持髻釋天白世自在梵天言善男子當起慈悲攝受於我施我歡喜莫令我今以此麁言得惡果報爾時懷樂菩薩白無量壽佛言世尊若此釋天不悔此語時得何果報時無量壽佛告懷樂菩薩言善男子今此釋天若不悔過於未來世八萬四千生中作草驢身為他輕賤是故善男子等常須慎意護此口業爾時佛告世自在梵天言善男子隨汝樂說我已擁護汝所說也世自在梵天既蒙護念歡喜合掌遍觀十方作如是言唯願世尊一心念我若佛菩薩及聲聞眾天龍夜叉乾闥婆阿修羅迦樓羅緊那羅摩睺羅伽欲令正法久住世者願於此處同與我欲若法師及聽眾欲得隨順相應無惱亂者當與我欲若彼惡魔人非人等未來之世於說法者及眾生類作惱亂時我當遮障與彼要誓斷其惡心自在梵天作是語時所出音聲遍滿一切諸佛世界爾時一切諸梵天王一時同聲作如是言我等亦以此陀羅尼同共與欲所以者何我等於後亦當受持此陀羅尼亦當擁護未來之世善男子等有能開示演說如是法門及聽法眾我當令彼隨順相應得如所願我等今於佛世尊菩薩摩訶薩及大聲聞眾前與此陀羅尼欲時彼自在梵天作如是言唯願世尊及菩薩聲聞大弟子眾擁護於我即說呪曰多地也他阿摩離毘摩離伽拏山地呵離氈地摩呵氈地遮彌摩呵遮彌蘇彌薩他彌阿婆呵毘婆呵鴦伽闍泥哆囉佉毘茂羅波履侈啼藥叉氈馳毘舍遮氈馳阿跋哆泥三跋哆泥僧塞迦囉泥讇波泥摸呵泥嘔遮吒泥呵摩呵呵摩呵呵摩呵阿軍遮泥佉伽舍婆阿摩羅阿茂羅茂羅波履跋坻阿婆羅佉婆娑婆呵世尊若有男子女人違逆不行聖眾大集所說神呪者眼睛墮落頭頂破裂支節分散復說呪曰多地也他阿者者阿婆呵者者帚迦囉叉遮遮吒佉遮遮那佉伽遮遮遮遮遮遮那遮呵茂羅遮遮遮茂羅遮遮呵摩茂羅遮遮呵牟呵牟婆茶婆呵娑婆呵爾時一切梵王乃至毘舍遮王聞是說已皆唱善哉作如是言假使鬼神有大威力雄猛迅疾所向摧碎力能過千我今以此陀羅尼章句悉令羂著如是一切諸惡鬼神能與眾生作不利者皆使潛滅無逃活處自在梵天復作是言若有住惡無慈愍心不知恩德惱眾生者若鬼若魔及其眷屬常來伺求受灌頂職剎利王等或伺求妃后王子王女及綵女等乃至宰相官屬并餘民庶於佛法中得清淨信者若男若女童男童女優婆塞優婆夷樂聽法者比丘比丘尼禪誦精進不放逸者如是鬼魔人非人等求其長短我當擁護乃至能令一剎那頃惡心不起況復於彼一毛惱亂若起惡心惱亂破壞奪其精氣以毒噓身如是伺求覔其過者以此陀羅尼威神力故若魔眷屬人非人等頭破作七分眼精殞墜心水乾枯得白癩病其身臭爛失本神通陷沒於地復為惡風所吹擲置四方無人之處塵土坌身狂迷心亂周慞馳走所行之地地皆破裂隨墮其中深八萬四千由旬於彼命終若是魔等違背此呪水行之類於佛聖教得清淨信者勤營僧事比丘比丘尼等彼諸鬼神作惱亂者亦得如上所說惡報頭破七分及以命終若是不退魔場陀羅尼隨所在處我等當勤加護所有一切樂法眾生我當勤心晝夜守護及彼一切惡毒夜叉富單那等我當驅逐出其境界若陀羅尼所在之處一切國土鬪諍飢饉他方怨敵非時風雨寒熱疫病我當除斷令無有餘亦令其國一切人民善根成就隨順和合安隱豐饒能令法師及聽法者名聞高遠無有病苦亦為勸勵四輩檀越利養供給