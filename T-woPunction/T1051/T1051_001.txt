我今歸命佛菩薩演彼相應大教王略述觀音菩薩儀能成所作利群品爾時世尊為欲利益諸眾生故演說諸佛相應大教佛言若阿闍梨及與行人為欲修行菩提分法及種種成就者當於觀自在菩薩法而修習之若修此法先求靜處依於儀軌專心不懈修其先行令得精熟然後依法作其觀想及誦吽字擇地結界作法遣魔已乃於彼處敷草而坐時持誦人將欲運心觀想賢聖先須淨其三業即誦淨三業真言曰唵哥野嚩酤唧多嚩日囉莎婆嚩怛囉酤㰠誦此真言已復說譬喻伽陀曰譬如清淨妙色蓮雖生泥中不可染如是眾生處煩惱悉得清淨於三界誦伽陀已自想頂戴寶冠內有無量壽佛次於本心想出開敷白蓮華於彼華上想有月輪於月輪中想現􈁴唵字體如虛空唯真實大智然後誦開慧真言曰唵唧多鉢囉底微鄧迦嚕彌誦此真言已復想眾寶化成八葉蓮華於彼華上想有月輪於月輪中現出􇩵紇陵字即是觀自在菩薩本身結跏趺坐其身赤色而有二臂於菩薩左邊想白衣菩薩手持蓮華次想八方賢聖第一於蓮華東葉位想現尾路吉儞菩薩手持紅色蓮華菩薩真言曰唵尾路吉儞阿嚩路哥野娑嚩賀於蓮華南葉位想現多羅菩薩手持綠色蓮華菩薩真言曰唵多哩咄多哩咄哩娑嚩賀次於蓮華西葉位想部哩尼菩薩手持優鉢羅華花內有八輻輪菩薩真言曰唵部哩尼摩賀作訖囉嚩哩底儞吽次於蓮華北葉位想現顰眉菩薩手持黃色蓮華菩薩真言曰唵㪍哩酤致怛致末吒吽次於蓮華東北葉位想現鉢訥摩嚩枲儞菩薩手持緋色蓮華菩薩真言曰唵摩賀室哩曳摩尼鉢訥彌吽次於蓮華東南葉位想現嚩日囉鉢訥摩說哩菩薩手持白蓮華菩薩真言曰唵嚩日囉鉢訥彌濕嚩哩馱囉鉢訥彌吽次於蓮華西南葉位想現尾說鉢訥摩菩薩手持黑色蓮華菩薩真言曰唵尾濕嚩鉢訥彌紇哩次於蓮華西北葉位想現尾說嚩日囉菩薩手持羯磨杵菩薩真言曰唵尾濕嚩嚩日哩吽次於蓮華中心復想觀自在菩薩現大妙色身真言曰唵紇陵鉢訥摩那哩帝濕嚩囉吽如是諸大菩薩及微妙真言若持誦人依法作其觀想及誦真言專注不退是人當來速證佛果設受五慾樂亦能圓滿十波羅蜜及總持門乃至辟支佛十地菩薩佛寂靜句速得成就勿生疑惑復次持誦之人亦須常服五種大乘之藥所謂󰂛地唧多羯哩布囉囉訖多贊捺那嚩日囉烏那哥等若能常服如是之藥及持誦不輟速離老病苦增長壽命變於色相見者愛敬現世獲得成最上智復次所有息災增益敬愛降伏乃至勾召除滅諸魔發遣冤惡禁法打惡之法乃至飛空自在及諸三摩地等若修觀自在法悉皆成就觀自在菩薩根本真言曰唵紇陵鉢訥摩那哩帝濕嚩囉吽復次若持誦人常念此觀自在菩薩根本真言日誦一百八遍是人晝夜所作之罪悉皆銷滅若日誦五百遍能除一切病若日誦一千遍得壽命增長若誦二千遍得眾人恭敬若持誦三千遍眾人愛敬增長富貴若持誦四千遍遠離貧苦若持誦五千遍能令一切冤家身心慌亂若持誦六千遍能降諸冤家若持誦七千遍能降四魔若持誦八千遍能降諸天及天女若持誦九千遍能降夜叉及夜叉女若持誦一萬遍能降天龍及人若持誦二萬遍諸隱身賢聖而作成就若持誦三萬遍能滿一切願若持誦四萬遍當得騰空自在若持誦五萬遍當得聖劍成就若持誦六萬遍當得持明天若持誦七萬遍得為世間主若持誦八萬遍當得鐵輪王位若持誦九萬遍當得金輪王位若持誦一洛叉數當得菩薩位若持誦十洛叉數當得自在滿十地位若持誦五十洛叉數當證佛位若持誦一俱胝數當得具足極樂世界無量壽佛身口意等利樂眾生爾時世尊復說白衣菩薩真言曰唵半拏囉嚩枲儞嚩囉禰吽此白衣菩薩微妙真言若人常能持誦所有一切罪業悉皆消滅若能依法專注持誦滿一七日所有國城之內一切人民皆悉奉重若持誦一月獲大富貴如是持誦至一洛叉數當得與菩薩威力無異復次說尾路吉儞菩薩真言曰唵尾路吉儞阿嚩路哥野娑嚩賀此菩薩微妙真言若人依法持誦一萬遍當得聖劍成就若持誦人有所求事當取齒木加持二十一遍揩齒而臥所求之事夢中皆說凡所說事悉皆真實復次說多羅菩薩真言曰唵多哩咄多哩咄哩娑嚩賀此菩薩微妙真言若人依法持誦一洛叉數是人能降三界一切天龍阿修羅持明天及彼等女來為僕使無不隨心持誦人若欲作勾召彼天龍及女等來者當想彼身赤色於其心中有金剛鉤光明熾盛鉤於彼心又想以羂索繫於項頸作怖畏相凡所勾者隨持誦時必定速至有所求事悉得隨心復次說部哩尼菩薩真言曰唵部哩尼摩賀作訖囉嚩哩底儞吽此菩薩微妙真言若人持誦欲求成就者先當用尾拏嚩嚩日嚕那哥等藥塗曼拏羅如圓月相然後隨力備香花等於中而為供養持誦之人然後敷座而坐一心專注持誦不懈有所求事必獲成就見受快樂命終之後當得生於極樂世界復次說顰眉菩薩真言曰唵㪍哩酤致怛致末吒吽此菩薩微妙真言若人持誦欲作調伏法者當取冤家足下土及河兩岸土復用毒藥芥子鹽血及尾拏嚩嚩日嚕那哥等同和為泥作冤家像用人骨為橛釘像身分肢節盛髑髏內用髑髏蓋於尸陀林中用燒屍火炙誦真言加持經三七晝夜決定調伏復次說鉢訥摩嚩枲儞菩薩真言曰唵摩賀室哩曳摩尼鉢訥彌吽此菩薩微妙真言若持誦時當先以香華等五種供養已方可持誦能作一切處擁護若於論義決定得勝得大自在與觀自在等若以蓮華一萬數作護摩得為地主若用蓮華一洛叉數作護摩得輪王位復次說嚩日囉鉢訥摩說哩菩薩真言曰唵嚩日囉鉢訥彌說哩嚩囉鉢訥彌吽此菩薩微妙真言若持誦人作心念時便能降伏句召若持誦七遍能擁護己身若持誦千遍能除毒藥刀劍師子象蛇火賊禁縛海鬼等難及除瘥珂哩枯那哥訥蹉哩彌多訥哩朗儗多等病及辟除一切惡毒眾生若持誦一洛叉增長壽命老復成少身相圓滿眾人愛敬若境內亢旱當於彼處擇地畫作龍池即於池前心念龍名以白芥子及鹽作護摩即降大雨一境豐稔復次說尾說鉢訥摩菩薩真言曰唵尾濕嚩鉢訥彌紇哩此菩薩微妙真言若人專注持誦當得具足身口意業能成種種之事所謂禁伏法魑魅法釘橛法鉤他心法幻化法乃至開修羅窟及隱身飛空自在悉能成就復次說尾說嚩日囉菩薩真言曰唵尾說嚩日哩吽此菩薩微妙真言若持誦人專注不懈依法持誦常能擁護自他及得一切敬愛乃至獲大辯才能勝他辯又此菩薩能於地獄餓鬼畜生等趣救度眾生發大精進如觀自在菩薩若有信重佛法者菩薩當如其母常為擁護佛言若復有人於此一切如來攝相應大教王經觀自在菩薩念誦儀軌心無疑惑堅固修行當得成就究竟之法又復有人不入曼拏羅乃至具煩惱兼薄福等是人隨意所欲行住坐立或語或笑不間是事恒發菩提心想真實理常當持誦所作之法皆能成就又復持誦之人發菩提心服五種聖藥所謂摩賀囉訖當羯哩布囉囉訖多贊捺那等聖藥依觀自在菩薩儀軌持誦及供養賢聖是人雖不作佛像亦能獲得最上相應成金剛薩埵菩薩之位速證菩提如是成就當有何相彼菩提分法及波羅蜜總持門十地等自然成就若人悉能依於一切佛相應法持誦者即與一切佛無異復次若持誦人心未寂靜不能了解相應之法我今為彼說㡧像法若持誦人欲畫㡧者先求巧妙畫人預令潔淨身心修持齋戒然用上好匹帛兩頭具茸者長二肘量用上好彩色於帛上畫一月輪於月輪中畫眾色八葉蓮華於華中心畫觀自在菩薩身赤色三面六臂頂戴寶冠內有阿閦佛右面黑色微現忿怒相左面白色六臂依法執持於蓮華東葉位畫尾路吉儞菩薩身白色左手持赤色蓮華右手持金剛杵南葉位畫多羅菩薩身綠色左手持綠色蓮華右手持寶西葉位畫部哩尼菩薩身金色手持優鉢羅華內有輪北葉位畫顰眉菩薩身紅白色手持黃色蓮華及持利劍東北葉位畫鉢訥摩嚩枲儞菩薩身金色手持緋色蓮華東南葉位畫嚩日囉鉢訥彌說哩菩薩身如虛空色手持白蓮華及持玻瓈數珠西南葉位畫尾說鉢訥摩菩薩身秋月色手持黑色蓮華及持經法西北葉位畫尾說嚩日囉菩薩身種種色手持蓮華次於葉外四隅畫戲鬘歌舞四親近菩薩次於四門位想􄓁𠺁􈅼吽􈆯鑁􈁟呼等四微妙字變成鉤索鎖鈴四菩薩護於四門復次說畫像法如前選擇巧妙畫人於素帛上畫觀自在菩薩身秋月色具相圓滿頂戴寶冠內有無量壽佛有八臂右第一手持數珠第二手執寶杖第三手執三叉第四手作施願印左第一手執蓮華第二手執軍持第三手執羂索第四手持般若經以虎皮為衣龍為絡腋於蓮華上或立或跏趺坐於菩薩右邊畫持誦人手持閼伽鉢及香爐作恭敬相復說畫像法如寶陀洛迦山相儀畫觀自在菩薩身白色具圓滿相白衣裝嚴右手持數珠左手搘顋作思念利益一切眾生相乘師子蓮華座左足垂下踏於蓮華右足在於蓮華座上復說畫像法如前於素帛上畫觀自在菩薩身紅白色十臂右第一手持數珠餘四手作施無畏救眾生難相左第一手持雙莖赤蓮華上有般若經餘四手亦作施無畏救眾生難相乘師子蓮華座垂下左足以蓮華承於菩薩右面畫師子象火蛇左面畫賊禁縛海鬼等如是八難眾生遇之作菩薩救度之相復說畫像法如前用素帛畫觀自在菩薩處月輪中現種種色有十三頭各戴寶冠內有無量壽佛正面圓滿第十三面綠色現於馬頭有百臂手持種種羯磨器仗或畫百頭千臂亦復手持種種羯磨器仗如是一切畫像皆於右邊畫持誦人作胡跪恭敬手持閼伽鉢及香爐等相如上諸㡧像持誦之人隨心所樂畫於一相一一皆須發最上殊勝之心畫得㡧已即備辦殊妙種種香華飲食及一切供具於㡧前敷設請阿闍梨依法作慶讚已持誦之人然後自作潔淨於此㡧前安坐定心誦觀自在菩薩根本微妙真言若離諸疑惑專注不懈一切所作決定成就復次阿闍梨為作慶讚及與傳授根本微妙真言已彼持誦人以弟子禮當以種種珍寶金銀財物乃至國城及與身命皆可奉上阿闍梨以為答謝何以故為如上法難得值遇何況傳授是故虔心求阿闍梨願施歡喜又復此法不得傳授容易之人是人心不恭虔恐招惡報