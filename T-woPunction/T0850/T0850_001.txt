稽首毘盧遮那佛開敷淨眼如青蓮我依大日經王說供養所資眾儀軌為成次第真言法如彼當得速成就又令本心離垢故我今隨要略宣說欲於此生入悉地隨其所應思念之親於尊所授明法觀察相應作成就先禮灌頂傳教尊請白真言所修業智者蒙師許可已依於地分所宜處妙山輔峯半巖間種種龕窟兩山中或諸如來聖弟子甞於往昔所遊居寺塔練若古仙室當於自心意樂處悲愍有情畫大壇次補如來開法眼能度人天無量眾即是如來勝生子具淨慧力能堪忍精進不求諸世間是夜放逸所生罪殷勤還淨皆悔除心目視觀諦明了五輪投地而作禮歸命十方正等覺三世一切具三身歸命一切大乘法歸命不退菩提眾歸命諸明真實言歸命一切諸密印以身口意清淨業殷勤無量恭敬禮作禮方便真言曰（一）唵曩謨薩嚩怛他蘖多迦耶嚩乞質多嚩日羅鑁娜難迦嚕弭由此作禮真實言即能遍禮十方佛右膝著地合爪掌思惟說悔先罪業我由無明所積集身口意業造眾罪貪慾恚癡覆心故於佛正法賢聖僧父母二師善知識以及無量眾生所無始生死流轉中具造極重無盡罪親對十方現在佛悉皆懺悔不復作出罪方便真言曰（二）唵薩嚩播婆薩普吒娜賀曩嚩日囉野娑嚩賀南無十方三世佛三種常身正法藏勝願菩提大心眾我今皆悉正歸依歸依方便真言曰（三）唵薩嚩沒馱冒地薩怛鑁設囉𧹞蘖縒弭嚩日囉達磨紇哩我淨此身離諸垢及與三世身口意過於大海剎塵數奉獻一切諸如來施身方便真言曰（四）唵薩嚩怛他蘖多布惹鉢囉嚩哩多曩夜怛麼南涅哩野哆夜弭薩嚩怛他蘖多室者地底瑟姹耽薩嚩怛他蘖多惹難謎阿味設都淨菩提心勝願寶我今起發濟群生生苦等集所纏身及與無知所害身救攝歸依令解脫常當利益諸含識發菩提心方便真言曰（五）唵冒地唧多母怛播娜夜弭十方無量世界中諸正遍知大海眾種種善巧方便力及諸佛子為群生諸有所修福業等我今一切盡隨喜隨喜方便真言曰（六）唵薩嚩怛他蘖多布惹惹曩弩母娜曩布惹迷伽三母捺攞娑頗囉拏三麼曳吽我今勸請諸如來菩提大心救世者唯願普於十方界恒以大雲降法雨勸請方便真言曰（七）唵薩嚩怛他蘖多睇灑儜布惹迷伽娑母捺囉娑頗囉拏三摩曳吽願令凡夫所住處速捨眾苦所集身當得至於無垢處安住清淨法界身奉請法身方便真言曰（八）唵薩嚩怛他蘖多娜睇灑野弭薩嚩薩怛嚩係多哩他野達麼馱覩悉體底㗚婆靺覩所修一切眾善業利益一切眾生故我今盡皆正迴向除生死苦至菩提迴向方便真言曰（九）唵薩嚩怛他蘖多涅哩也怛曩布惹迷伽三母捺囉娑頗囉拏三摩曳吽復造所餘諸福事讀誦經行宴坐等為令身心遍清淨哀愍救攝於自他心性如是離諸垢身隨所應以安坐分明諦觀初字門輪圍九重虛圓白次當結三昧耶印所謂淨除三業道應知密印相諸正遍知說當合定慧手竝建二空輪遍觸諸支分誦持真實語入佛三昧耶三昧耶真言（十）曩謨薩嚩怛他蘖帝毘藥尾濕嚩目契毘藥唵阿三迷底哩三迷三磨曳娑嚩賀纔結此密印能淨如來地地波羅蜜滿成三法界道所餘諸密印印品次當陳次結法界生密慧之幖幟淨身口意故遍轉於身分般若三昧手俱作金剛拳二空在其掌風幢皆正直如是名法界清淨之祕印法界生真言（一一）曩莫三滿多沒馱南囕達麼馱暏娑嚩婆嚩句憾如法界自性而觀於自身或以真實言三轉而宣說當見住法體無垢如虛空真言印威力加持行人故為令彼堅固觀自執金剛結金剛智印止觀手相背地水火風輪左右互相持二空各旋轉合於慧掌中是名為法輪最勝吉祥印是人當不久同於救世者真言印威力成就者當見掌如寶輪轉而轉大法輪金剛薩埵言（一二）曩莫三滿多嚩日囉𧹞嚩日囉怛麼句憾誦此真言已當住於等引諦觀我此身即是執金剛無量天魔眾諸有見之者如金剛薩埵勿生疑惑心次擐金剛甲當觀所被服遍體生焰光用是嚴身故諸魔為障者及餘惡心類覩之咸四散先作三補吒止觀二風輪糺持火輪上二空自相竝而在於掌中誦彼真言已當觀無垢字金剛甲冑明（一三）曩莫三滿多嚩日囉𧹞唵嚩日囉迦嚩遮吽囉字色鮮白空點以嚴之如彼髻明珠置之於頂上設於百劫中所積眾罪垢由是悉除滅福慧皆圓滿即彼真言曰（一四）曩莫三滿多沒馱南囕真言同法界無量眾罪除不久當成就住於不退地一切觸穢處當加此字門赤色具威光焰鬘遍圍繞次為降伏魔制諸大障者當念大護者無能堪忍明印相如下明大護真言曰（一五）曩莫薩嚩怛他蘖帝毘藥薩嚩婆野尾誐帝毘藥尾濕嚩目契毘藥薩嚩他憾欠囉乞灑摩賀沫麗薩嚩怛他蘖多奔尼也儞左帝吽吽怛囉吒怛囉吒阿鉢囉底資多娑嚩賀由纔憶念故諸尾曩夜迦惡形羅剎等彼一切馳散現前觀囉字具點廣嚴飾謂淨光焰鬘赫如朝日暉念聲真實義能除一切障解脫三毒垢諸法亦復然先自淨心地次淨道場地悉除眾過患其相如虛空如金剛所持此地亦如是瑜伽者諦觀五輪最深密最初於下位思惟彼風輪賀字所安住黑光焰流布即彼真言曰（一六）曩莫三滿多沒馱南唅次上安水輪其色猶雪乳嚩字所安住頗胝月電光即彼真言曰鑁復於水輪上觀作金剛輪想置本初字四方遍黃色即彼真言曰阿是輪如金剛名大因陀羅光焰淨金色普皆遍流出於彼中思惟導師諸佛子水中觀白蓮妙色金剛莖八葉具鬚蘂眾寶自莊嚴常出無量光百千眾蓮繞其上復觀想大覺師子座寶王以挍飾在大宮殿中寶柱皆行列遍有諸幢蓋珠鬘等交絡垂懸妙寶衣周布香華雲及與眾寶雲普雨雜華等繽紛以嚴地諧韻所愛聲而奏諸音樂宮中想淨妙賢瓶於閼伽寶樹王開敷照以摩尼燈三昧總持地自在之婇女佛波羅蜜等菩提妙嚴華方便作眾伎歌詠妙法音以我功德力如來加持力及以法界力普供養而住虛空藏明妃真言曰（一七）曩莫薩嚩怛吒蘖帝毘藥尾濕嚩目契毘藥薩嚩他欠嗢那蘖帝娑頗囉呬𤚥誐誐曩劍娑婆賀由此持一切真實無有異金剛掌虛中是則加持印一切法不生自性本寂故想念此真實阿字置其中次當轉阿字成大日牟尼無盡剎塵眾普現圓光內千界為增數流出光焰輪遍至眾生界隨性令開悟身語遍一切佛心亦復然閻浮淨金色為應世間故跏趺坐蓮上正受離諸毒身被綃縠衣自然髮髻冠字門轉成佛亦利諸眾生猶如大日尊瑜伽者觀察一身與二身同入於本體流出亦如是隨其所樂欲依前法而轉召用三部心風鉤再加請為令心喜故奉獻外香華次結塗香印觀掌向外竪止羽握右觀心想塗香雲清涼遍世界塗香真言曰（一八）曩莫三滿多沒馱南尾戍馱健度納婆嚩野娑嚩賀次明奉華印八度內相叉腕合風頭拄印如掬華勢真言曰（一九）曩莫三滿多沒馱南摩賀妺怛哩也毘庾嗢誐帝娑嚩賀次明燒香印六度內背竪二風頭側合空各附於風真言曰（二〇）曩莫三滿多沒馱南達麼馱睹拏蘖帝娑嚩賀次明飲食印二地側相著水火風頭合空附於風下由如食器形腕合向前獻真言曰（二一）曩莫三滿多沒馱南阿囉囉迦囉囉麼隣捺泥摩訶摩哩娑嚩賀次明燈明印觀拳火輪竪空拄火下節運想無邊剎一一諸佛前光明為佛事真言曰（二二）曩莫三滿多沒馱南怛他蘖多㗚旨娑頗囉拏嚩婆娑娜誐誐猱娜哩也娑嚩賀次應長跪普通掌讚揚如來諸福智此已讚歎剎塵眾為求悉地發清音殷勤唄唱三至七次誦吉慶伽他句或五或七下至三警覺諸尊發歡喜真言曰（二三）嚩日囉薩怛嚩僧誐囉賀嚩日囉囉怛曩摩弩怛㘕嚩日囉達麼誐野柰嚩日囉羯麼迦嚕婆嚩次獻閼伽印止觀蓮華合風開附火節空各附於風先右後左膝展印至於額三奉於聖天心內有所求隨獻皆啟白當得無垢地離惱清涼定閼伽真言曰（二四）唵嚩日囉娜迦吒吽次執金剛杵抽擲振金鈴再加轉法輪諦想執金剛如於法界性當住菩提心次結方隅印用聖不動尊左轉成辟除右旋及上下備觸身支分結護悉堅牢真語母陀羅如下當分別既為嚴備訖當示根本契還加於五處七轉或再三散印頂上開半跏正身意或作相應坐隨方如教說正面住身前觀一圓明像清淨無瑕玷猶如滿月輪中有本尊形妙色超三界紗縠嚴身服寶冠紺髮垂寂然三摩地輝焰過眾電猶如淨鏡內幽邃現真容喜怒顯形色操持與願等正受相應身明了心無亂無相淨法體應願濟群生乳風作四印隨一作成就修行六月滿輕舉下神通安住如來鉤布字如下明火生障聖者無動尊真言