如是我聞一時佛在寶峯大山寶間錯峯宮殿之中其處百千寶蓋種種行樹悅意香華布散嚴飾諸大阿羅漢大目乾連舍利弗阿難等千二百五十人前後圍遶復與無量菩薩金剛手菩薩曼殊室利菩薩寶幢菩薩等為上首俱復有毘沙門滿賢半旨迦梵王帝釋那羅延天龍藥叉羅剎必哩多毘舍遮緊那羅摩呼羅伽等百千眷屬周匝而住恭敬供養爾時如來坐於雜寶間錯大師子座為觀自在菩薩等說菩提薩埵行門法要時觀自在菩薩摩訶薩大悲者遶佛三匝偏袒右肩右膝著地合掌恭敬而白佛言世尊我由一法生愛樂歡喜大悲勤勇心生利益安樂加護有情所謂自心明王之王名三世最勝我今欲說是法佛言摩訶薩埵汝今說之時觀自在菩薩承佛教旨即說自心真言曰曩謨囉怛曩怛囉夜也曩莫婀哩夜嚩路枳帝濕嚩囉也󰂛地薩怛嚩也摩訶薩怛嚩也摩訶迦嚕抳迦也怛儞也他跛納麼播抳娑囉娑囉曀係曳呬婆誐鑁曩哩夜嚩路枳帝濕嚩囉婀嚕力復說頭真言曰曩謨囉怛曩怛囉夜也曩莫婀哩夜嚩路枳帝濕嚩囉也唵惡頂真言曰唵噁吽眼真言曰唵惡入嚩攞心真言曰唵噁發吒甲冑真言曰唵噁滿馱劍真言曰唵噁怛囉娑排真言曰唵噁尾塞普囉箭真言曰唵噁賀曩網真言曰唵噁娜賀牆真言曰唵噁捺囉乞叉最上心真言曰唵噁紇哩娜庾跢囉警覺心真言曰唵噁紇哩娜庾袒娜南心發生真言曰唵噁紇哩娜庾納婆嚩輪真言曰唵噁鉢囉塞頗囉觀自在菩薩纔說三世勝等大心真言三千大千世界六種震動諸天從空雨微妙華一切寒水地獄皆得溫適乃至阿鼻地獄諸熱地獄皆得清涼光明照曜上至阿迦尼吒天在於空中百千音樂不鼓自鳴天龍藥叉緊那羅等咸皆讚歎如來及觀自在菩薩諸魔障者毘那夜迦等戰掉號哭諸天同音以伽他讚揚曰善哉善哉大悲身善哉利益拔苦者善哉善哉大薩埵善哉成就一切義爾時觀自在菩薩說是明王已白佛言世尊此心真言能息諸疾患能成就一切義利能調伏能增益能利樂能安住無相三昧能令行於空義能開伏藏能除一切蠱毒蜘蛛蛇蠍等毒令一切有情敬念能令已死者更生能護師子虎狼熊羆賊難能破厭禱呪詛能成就如意珠賢瓶雨寶輪劍神線蓮華鬘澡罐念珠能竭大海江河能成辦天諸飲食能示現諸天宮殿恣其受用能震動須彌山王能招召一切樹木但心欲作隨意皆成我往昔寶鬘寶幢彌勒劫中已說之法及未說者皆能成辦爾時觀自在菩薩白佛言世尊若有善男子善女人若持若誦此心真言雖未加功於一切怖畏之中即能衛護一切疾病皆不著身所出言訶令人信受令一切眾生皆生敬念一切天及鬼神藥叉羅剎必里多毘舍遮乾闥婆摩呼囉伽等不敢侵犯終無非命夭壽等事不墮諸惡道中一切時倉庫盈溢得大總持能除一切疾病命終之後當生有佛國土成就色相我先所說馬頭觀自在法門皆以此真言成就世尊修行者欲得悉地先以五淨淨其身蘊及塗飾處所從師口授真言法則且對佛像唯食於乳以香花燈鬘飲食供養乃至七日無限念誦從此之後當畫本尊方圓一肘離諸毛髮畫人應受八戒新器調色勿用皮膠中畫阿彌陀如來坐白蓮華右手住於施願右畫觀自在菩薩身相白色虎皮為裙白玻瓈寶以為腰絛以黑鹿皮角絡而披住白蓮花左手持白蓮華右手施願無瓔珞臂釧左畫金剛手菩薩身赤白色著種種寶瓔珞手持白拂作拂如來勢佛菩薩等皆顧視行人行人於佛下畫右膝著地手執香爐瞻仰聖者像成已若是在家行人具持八戒三時澡浴三時換衣應著清淨白衣從月一日起首以白花供養佛像於像前以香泥作一千窣堵波於此窣堵波前作先行成就法若誦一洛叉一切天梵王摩醯首羅那羅延俱摩羅七母天及迦樓羅等皆大踊躍則當入一切曼荼羅三昧耶一切真言皆得成就誦二洛叉毘沙門王等一切藥叉皆大歡喜誦三洛叉一切金剛部中真言皆得成就誦四洛叉一切如來部族真言皆得成就行者先承事法已對於像前誦一洛叉第二於山間誦二洛叉第三河岸邊誦三洛叉第四於窣堵波前誦四洛叉已即受八戒三日對於像前無限念誦然後三日三夜不食設廣大供養取蓮華搵三甜燒滿一千即從畫像佛身之中當出光明遶於行人其光便入觀自在頂道場燈焰熾盛增長於虛空中聞諸音樂地便震動四方明顯行人當知真言悉地即於此時求三種願所謂持明仙無相三昧斫羯囉靺栗底惹等若得持明仙願為明仙中輪惹身相美白髮紺青色便成二八童子之形瞬目之間能往百千由旬還來本處壽五百千歲命終生安樂國若得無相願一切無相三昧大中為首意有所往能疾一千由旬復歸常所若得第三願成威德自在壽五千歲又欲成就蓮華以紫檀刻一蓮花縱廣六指日月蝕時於七重白蓮花上置之安於像前如法念誦至三相現得煖相為斫羯囉囉惹力如千象壽百千歲烟相得無相三昧於一切無相中成鉢囉惹於他財六分之中得恣用一分不成盜罪壽千歲焰相便證空義為持明仙鉢囉惹身如二八重子髮紺青色力如六千象身光威德如百千日壽千劫命終生極樂世界如是等澡罐神線念珠仙杖花鬘輪劍棒沒遜尼鑱鉞斧槊牛黃衣雌黃革屣印契金剛杵佛頂鉢盂袈裟伏突之類皆如成就蓮花得三種悉地欲成就如意寶誦心真言五洛叉即為先行成就然後取一頗黎寶如前成就蓮花儀軌於日月蝕時安於一蓮花上念誦乃至焰現已後心有所求皆得滿足又蓮花搵三甜護十夜雨金又欲成就賢瓶如前法成之又法欲得藥叉敬服蘇末那花搵三甜護十萬即現其身又法一切病者若見若觸此行人皆得除愈又欲除頭痛想己身為我以手摩彼頭自患自摩乃至眼耳心脇等痛法亦如是又有患服藥加持七遍服之即愈又嬰兒為鬼魅所中加持俱那衛花二十一遍散臥處即安又人癩以吉里麼羅長十指截兩頭搵三甜護七日取是灰和水遍塗彼身即愈七日總萬遍燒萬段木又欲曩哦悉底利嚩施迦囉拏以沈水香搵三甜護十萬遍即來與為兄弟日送五百兩金又於我像前一誦一獻白蓮花至十萬枚一切病除又欲藥叉悉底利如前長四指截白檀木乃至十萬即七箇來圍遶行人作是言欲我何所為若以子事日供千人食又欲天悉底利嚩試迦囉拏安悉香搵三甜護十萬即來子事之日供天食天衣服又蓮花搵三甜護三十萬一切伏藏皆現得已給施一切眾生先像前持一洛叉然取蓮花搵三甜護一萬遍次白芥子和三甜護十萬遍一切疾患乃至決定業病皆除又鬼魅所持者以四瓶盛滿香水各加持萬遍從頂淋之便用澡浴即除又寒熱一日二日乃至四日等病鹽和三甜護萬遍然取此灰加持七遍點病人額上即愈但一切病皆如是作又若有鬼魅乃至毘舍遮荼吉尼等所持者心誦顧視即除又加持右頭指百八遍揮被鬼魅所持者便說所緣心所欲皆能令作又欲問三世事取童男或童女依法澡浴塗一小壇遍彼身以白檀龍腦香塗之以末利花為鬘繫於頭上誦真言百八遍即去地一肘說所問事又欲我夢中說三世事蓮華搵三甜護十萬遍又有為蛇所囓乃至諸病魅病等隨行人心所欲加持皆除像前誦三洛叉成先行法然以香泥作窣堵波十萬區於前以蘇末那花搵三甜護萬遍即得悉地已後一切時誦念便得豐饒又欲囉惹敬愛安悉香榅三甜護萬遍即兼諸眷屬如僮僕敬事又令宰官如上迴香子搵三甜護萬遍又令一聚落有情如上安悉香迴香子相和護一洛叉隨意由彼青蓮華搵三甜護十萬一城所敬愛由彼青蓮華護萬遍一切城邑歡喜由塗眼故見皆悅百八加持安善那由百八加牛黃故點額所向皆敬愛由誦真言二十一加持菖蒲青木香論議諍訟獲勝教命言辭人皆信受由加衣鬘食果等隨所與人皆悅喜由加安善那洛叉一切伏藏塗眼見猿猴師子虎狼熊羆鼠狼野猫蛇鼠等結索七結加持故如是恐怖皆遠離誦四洛叉即先行成就方以白色香華榅三甜護洛叉即得悉地由沈香或龍腦香護洛叉日獲千金錢由欝金香護行人便得無盡衣大麥油麻菉豆稻和護萬遍得無盡食由阿失嚩嚕麼十萬護得阿失嚩群牛乳洛叉得群遇凡所欲物護彼類求男女以油麻護求大聰明菖蒲護松木護金百叵攞如上三皆洛叉數千手千眼中有法皆以此明成就之像前誦五洛叉即成先行沈香然火白蓮護洛叉多聞天王現眷屬同至行人前至於財寶皆豐足蓮子搵三甜護三洛叉吉祥天現為作豐饒吉祥事杉木三甜護三洛叉一切藥叉現白言今欲我何所隨行人求無不得龍花蘂搵三甜護三洛叉龍來伏從青蓮花搵三甜護三洛叉現金剛藏明仙無相與輪惹此三及餘求皆得蓮花搵彼三甜護梵天像前三洛叉梵王現與上三願摩訶迦羅天像前蘇末那搵三甜護三洛叉已現為使方為成辦於一切但於一切天像前以彼所敬愛之花護洛叉皆來為使者爾時觀自在菩薩白佛言世尊我今說此明王諸族甚深微細軌儀法則行人應先於一切有情起大悲心孝順父母尊長愍念苦趣眾生淨信於三寶樂供養諸佛遠離飲酒放逸婬慾殺生妄語等事成此真言應當如是先於白月五日加持五淨百八遍飲之每一飲得半月清淨加持五淨真言曰怛儞也他唵也󰡊第娑嚩賀即於好宿蓮子百八枚於精室中面東坐一一蓮子加持七遍穿之加持真言曰唵阿沒哩黨誐冥室利莽里儞娑嚩賀加持已每至念誦時常先二手捧珠加持七遍真言曰唵素麼底室唎曳娑嚩賀念誦畢又如此加持然安置之念誦室遍以赤土泥飾行人每於便痢處憶念穢身真言曰唵嚩日囉俱𡀔馱摩賀麼攞賀曩娜賀跛左末他尾枳囉拏尾特縫娑也惹致攞藍謨娜𡀔麁澁麼俱𡀔馱吽發吒此真言於穢所成護便利畢即以甲冑真言被甲真言曰唵度比度比迦也度比鉢囉入嚩里儞婆嚩賀又以軍吒利真言淨內外諸障真言曰曩謨囉怛曩怛囉夜也曩莽室戰拏嚩日囉播拏曳摩賀藥乞叉細曩跛多曳曩謨嚩日囉俱𡀔馱也儞底也鉢囉入嚩里多俱𡀔馱喻孽囉能瑟吒路得迦吒輩囉嚩也阿斯母娑攞跛囉輸播捨賀娑跢也唵阿沒哩多軍拏里佉佉佉呬佉呬底瑟咤滿馱滿馱賀曩賀曩娜荷娜荷跛左跛左蘖惹蘖惹尾塞怖吒也尾塞怖吒也薩嚩尾近曩尾曩也建摩賀誐拏跛底貳尾旦跢迦囉也娑嚩賀誦已即加持土洗淨加持真言曰唵嚩日囉馱囉吽洗淨已然於河津或浴室中如法澡浴訖以三掬水獻本尊獻水真言曰唵枳里枳里吽泮吒次結頂髮真言曰唵素悉地迦囉囉乞叉囉乞叉𤚥娑嚩賀出浴所已洗手漱口灑諸身分真言曰唵󰡊嚕底娑沒哩底娑囉娑嚩底馱囉抳吽鶴如前品所說心及諸器仗真言應分明觀於我身即先誦蓮華部三昧耶真言曰唵曩莫薩嚩怛佗誐哆喃跛納謨納婆嚩也娑嚩賀又說觀自在菩薩念珠真言曰唵鉢囉塞普囉訖𠴊播覽嚩曩滿怛囉怛磨迦吽發吒又說觀自在菩薩杖真言曰唵娜難多難拏吽發吒又說觀自在菩薩澡罐真言曰唵薩怛嚩沒哩多鉢囉娜始鑁迦羅也娑嚩賀又說馬頭觀自在菩薩真言曰唵阿沒里都納婆嚩吽發吒又說白衣觀自在菩薩真言曰唵迦致尾迦致迦吒孕迦致娑嚩賀又說名稱慧觀自在菩薩真言曰唵始吠扇底迦哩吽迦囉致也勢也戍麼底娑嚩賀又說月身觀自在菩薩真言曰唵贊捺囉贊捺囉麼底素麼底悉哩曳具抳具抳攞攞攞攞布帝布多甯悉弟悉馱跛囉訖囉冥娑嚩賀阿弭多婆素多娑嚩賀薩吠衫阿哩夜嚩路枳帝濕嚩囉娑嚩賀又說勇健觀自在菩薩真言曰唵尾囉尾囉麼底素麼底捺捨也悉弟娑馱也唵賀儞謨荷儞染婆儞塞擔婆儞娑嚩賀即以下真言結本三昧耶契真言曰唵商迦𡅏三麼曳掃冥曳薩嚩三麼夜努鉢囉尾瑟致娑嚩賀誦訖即隨意誦心真言已然往於精室在路中間不應瞋怒一心念佛及觀本尊每日三時浴皆應如是別換衣勿為爭論至精室門更洗足誦辯才天女真言以加持水漱口散灑然入於中又結甘露軍吒利契兼誦真言即以兩手掬水又誦辟除毘那夜迦真言散灑十方真言曰唵吽荷囊度囊麼他尾特縫娑庾娑囉也吽發吒次作地界結護真言曰唵枳里枳里嚩日囉嚩日哩勃滿馱滿馱吽發吒又金剛橛真言曰唵嚩日囉枳攞吽發以此真言淨地及攝受地次悅喜聖者真言曰唵嚩日囉枳里枳里吽發又以白衣觀自在菩薩真言加持神線臂釧等真言曰曩謨囉怛曩怛囉夜也曩莫婀哩夜嚩路吉帝濕嚩囉也󰂛地薩怛嚩也摩賀薩怛嚩也摩賀迦嚕抳迦也怛儞也他唵捺捨曩毘焰嚩室囉嚩拏娑麼囉抳曳曩嚩寫摩唅薩嚩薩怛嚩南薩嚩尾夜地止枳怛娑脚怛儞也他迦致尾迦致迦吒孕迦致尾迦致婆誐嚩底尾惹曳娑嚩賀迎請真言曰次獻遏迦真言曰曀呬婆誐鑁儞呬遏鉗左三鉢囉底砌南布染再嚩鉢囉斯那冥娑嚩賀迎請真言曰娑嚩誐擔婆誐挽寗呬鉢羅娑那那寫多弭荷仡哩荷拏布惹麼娑麼多鉢囉娑難左地夜矩嚕娑嚩賀請已獻本三昧耶即興心供養塗香等塗香真言曰伊冥巘鐸輸婆儞尾琰輸左藥輸左庾曩藥麼庾儞吠彌姤薄底夜鉢囉底仡哩呬也鉢囉四那冥阿賀囉阿賀囉薩嚩尾儞夜馱囉布爾帝娑嚩賀獻華真言曰伊冥蘇末曩素儞尾藥輸左庾曩藥摩庾儞吠儞妬薄底夜鉢囉底仡哩呬也鉢囉四那冥阿賀囉阿賀囉薩嚩尾儞夜馱囉布爾帝娑嚩賀獻燒香真言曰阿衍嚩曩娑跛底囉素儞尾喻巘馱柱度跛烏多𤚥麼夜儞吠儞妬薄底夜鉢囉底仡哩呬也鉢囉四那冥阿賀囉阿賀囉薩嚩尾儞夜馱囉布爾帝娑嚩賀獻飲食諸藥物瓜果等真言曰奧沙地曩囉素呬也儞也曀沙滿怛囉始怒荷微翼麼夜儞吠儞妬薄底夜粖里𡅏沙鉢囉仡哩呬也擔阿賀囉阿賀囉薩嚩尾儞夜馱囉布爾帝娑嚩賀獻燈真言曰𠸪乞芻伽曩室左多暮尾馱麼諾輸薄麼藥儞吠儞姤薄底夜儞報焰鉢囉底仡哩呬也擔阿路迦也阿路迦也薩嚩尾儞夜馱囉布爾帝娑嚩賀若無如上香花食等即結契誦下真言便成廣大供養真言曰曩謨三曼多沒馱南唵薩嚩他欠嗢誐帝娑頗囉呬𤚥誐誐曩劍娑嚩賀次誦讚雲海真言曰曩謨薩嚩沒馱󰂛地薩怛嚩南薩嚩怛囉僧句蘇弭多毘穰囉始儞曩謨塞覩帝娑嚩賀行人應去本尊四肘坐以茅草先觀己身為軍茶利金剛然觀想本尊即以種種讚歎讚揚佛及我次金剛手菩薩發露懺悔次取念珠以前真言加持捧而加持即一心觀我心心相續或觀真言文字輪環行列隨意念誦限數畢已其真言即誦部母真言獻授之即又加持念珠安置本所次應護摩為令本尊熾盛威力故精室門外應作軍荼四方為之中作蓮華安悉香和酥或迴香子和三甜護摩請火天真言曰曀係曳呬摩賀步多泥嚩哩史儞尾惹娑跢麼仡哩呬怛嚩戶底麼賀囉麼塞泯塞呬妬婆嚩阿訖曩曳娑嚩賀火天入軍荼已獻滿三杓酥即火威德熾盛獻真言曰唵阿訖曩曳賀尾也迦尾也嚩賀曩也儞比也跛娑嚩賀行人應於茅團上作吉祥坐面東或北爐四向敷茅安護摩事物應燒獻之具置之坐右遏伽器及灑散爐上與火天本尊漱口等二器置於坐左散灑洗漱已即以三七大杓藥酥獻火天真言曰唵阿訖曩曳娑嚩賀獻已又三灑水又與火天漱口應以文殊師利真言灑漱口水真言曰唵嚩囉娜嚩日囉曇即以本心真言用迴香子和三甜護摩一千八遍復三灑散又以火天真言三投酥然誦發遣真言曰布爾妬四磨夜薄乞叉也蘖縒阿儗儞娑嚩婆嚩南補曩囉比夜誐麼曩曳娑嚩賀次以香花燈明飲食獻本尊已而奉送之然出道場印塔及讀誦大乘經供養苾芻等塗拭曼荼羅每日三時作斯業穬麥菜乳以為常食夜寢茅薦真言加持用欝金色或紅色線一誦一結至百八結持以繫腰真言曰唵洛乞愴矩嚕儗抳娑嚩賀結已又誦部母真言加持七遍繫之然隨意寢息若近悉地本尊攝受即夢善相所謂見廣大僧眾或見女人著諸瓔珞或見林木花果茂盛或見象馬牛及犎牛或得念珠花鬘澡罐白花及代花供養粳米雌雄黃等或見我於餘部所說吉夢當知此相去成就近即應加行倍復精進若失成就夢旃陀羅毘舍遮鬼惡形狀者或見人身著垢弊衣或見真言文句闕少或見不具足人若有如是之夢應誦部之真言一百八遍一切不祥之事皆得消滅不久當得悉地如此經中所說成就之法除行婬欲及損害眾生之人餘皆決定悉地依此儀軌法則犯五無間者尚得成就況修行菩薩行人我又說儀軌先行成就法誦此真言一一字滿一洛叉然後畫像應令童女於清淨處織㲲絹等以帛覆口三時洗浴身著白衣供給織者飲食等人亦須清淨織以白線機杼應新諸難調伏信根不具足人是惡流輩皆勿令見於織處布散時花轉讀大集經令會畫人當受八戒緣像所市一依所索勿與畫者有爭競心其絹㲲等香水浸漬藍青雌黃及與紫鑛此中彩色是等皆除白色應用白檀烏始羅龍腦香等黃色應用苜蓿香薩計抳耶龍等赤色應用欝金香紫檀等黑色應用多迦羅花青蓮花酥合香等身分及乳皆不應用畫者護持禁戒常思六念先中央畫菩提樹樹下畫阿彌陀如來坐師子座以二蓮承身金色右手施無畏佛左聖得大勢至菩薩佛右聖觀自在菩薩右手住安慰左手持蓮花身如秋箭色觀自在下畫多羅菩薩上畫四淨居天子作音樂供養應畫梵天手持曼陀羅花畫已安精室中依法供養即於像前以蓮花搵三甜護一洛叉然作一切事業結根本印誦心真言入城邑聚落一切見者深生貴重於像前供養蓮花一洛叉即見一切伏藏欲掘取寶物結白衣觀自在根本印誦心真言一切伏藏自然放光恣意受用又山中採長年藥結一切驚怖諸鬼神印即禁一切藥露誦心真言必得延年藥法成就由馬頭印故應時山在空由月身印故彼河等半流由袈裟印故而河水竭涸由六臂觀自在印阿脩羅門開由十二臂印降伏捨𭌎嚕由千臂印故攝彼囉惹由四面觀音印而隨順宰官由白衣母印鉤召悉底唎由護摩鹽故那哦皆敬伏一切鬼魅病見觸皆自除世尊此心真言猶如意珠一切真言明王中尊隨意所念皆得成就爾時觀自在菩薩復白佛言世尊我今說最勝明王印契相內縛火如針風各屈火前如環根本印身真言曰唵跛納麼帝㘑路枳也尾訖囒帝婆誐嚩底吽吽發吒由結此印離諸罪如前根本印力召是為請進屈申奉迎唵紇唎由結此印警覺心真言即為應驗如前申二風搏著二火背是頭印真言曰唵噁如頭移力度申搏忍度背是頂印真言曰唵噁吽如頭移二風首相拄如環是眼印真言曰唵噁入嚩攞如眼風申開是甲印真言曰唵噁滿馱如甲隱二風是劍印真言曰唵噁怛囉索禪拳空押風是排印真言曰唵噁尾塞普囉智羽如常拳空火各申直是箭印真言曰唵噁荷諾十度內相叉如網上右旋是上方網界真言曰唵噁那臛內縛出二風申開上右旋是牆印真言曰唵噁捺囉乞叉鉢囉迦囉如牆屈二風首相拄如環是最勝心印真言曰唵噁訖哩那庾多囉不易申合風是警覺心印真言曰唵噁紇哩那庾租那南不易以二風屈中節相跓是心發生印真言曰唵噁紇哩那庾納婆嚩十度外相叉輪形磔開掌是輪印真言曰唵噁鉢囉塞普囉世尊如上等印三世勝明王之王自支分生兼真言加持已支分即行人與我無異世尊行人每日三時為除眾罪故結十波羅蜜契結是等契各誦本心真言一遍則百千生所有諸罪悉滅況現生罪而不滅耶次即說十波羅蜜印相智掌仰申垂空捻水度甲是檀波羅蜜印真言曰唵波誐嚩底難曩地跛帝吽尾徙𠴊惹布囉也麼南娑嚩訶由此印故一切怖畏之中皆得加護檀波羅蜜圓滿內縛空如針是戒波羅蜜印真言曰唵施羅馱囉抳婆誐嚩底吽臛由此印設令破戒者即成具戒清淨之人如戒風申合風空相去離是羼提波羅蜜印真言曰唵婆誐嚩底迦乞羼底哩吽發由此印故一切怖畏之中無有能損害即得忍辱波羅蜜圓滿如忍風開直是精進波羅蜜印真言曰唵尾哩也迦哩吽尾哩曳尾哩曳娑嚩賀由此印故得精進波羅蜜圓滿結蓮華坐已禪仰舒加上智亦爾加禪是禪波羅蜜印真言曰唵婆誐嚩帝薩嚩播跛賀哩摩賀奈帝曳吽吽臛發由此印故能除一切罪得禪波羅蜜圓滿二羽背相著二火反相鈎二風申如針是慈無量心印真言曰唵昧底𡅏昧怛囉只帝娑嚩賀由此印故慈無量心圓滿智住施無畏是悲無量心印真言曰唵迦嚕抳曳迦嚕抳曳唵荷荷參由此印故悲無量心圓滿地水內縛之餘六申合簇是喜無量心印真言曰唵母儞母儞帝吽荷荷吽弱由此印故喜無量心圓滿空地如連銷內縛風如針是捨無量心印真言曰唵驗驗娑嚩怛嚩曩冥鑁唵吽發由此印故捨無量心圓滿如捨火申之微開屈二風首相柱如環是智波羅蜜印真言曰唵麼麼訖穰曩迦哩吽娑嚩賀由此印故智波羅蜜圓滿內縛風如針是一切波羅蜜心印真言曰唵吽紇唎吽臛世尊由結此十波羅蜜印當得十地滿足行者每晨朝結之一切宿業罪障皆得消滅一切眾生見行人者深生恭敬之心復白佛言世尊我今說普通蓮花部中印虛空合掌已散開水火風是蓮花部真言曰唵曩謨薩嚩怛他誐多南跛納謨納婆嚩也娑嚩賀智羽揚掌已空捻於水甲是念珠印真言如上鉢囉塞普囉禪拳直竪空是觀自在杖印禪拳竪空火是觀自在澡罐印內縛竪二空稍屈其上節是馬頭印內縛風申合二空亦並竪是第二心印不易第二心風相跓如環是白衣觀自在印真言曰唵迦致尾迦致迦吒𠱆迦致娑嚩賀內縛千眼印世尊如是等印成辦一切義利我於別法之中亦已宣說亦能成就千手千眼法門又白佛言世尊修行者成就真言法為除諸障及加護本明故應於精室壁上畫一方曼荼羅所畫之人受八齋戒調諸彩色勿用皮膠於中畫一百葉開敷蓮花具足胎蘂於胎中位書此真言真言曰唵跛納謨納婆嚩也娑嚩賀於花右邊畫念珠左邊澡罐華之上方畫神線下方畫杖以香花供養於此壇前結一切印由作如是法故一切事業一切契印皆得成就世尊我說此大力大勇健之法若欲具說經無量劫亦不可盡是法往昔金剛藏菩薩已曾宣說我部族真言金剛部族真言皆依此法而得悉地所有世天梵王那羅延大自在俱摩羅天母眾天金翅鳥諸鬼神等真言亦依此法而得悉地由對此纔誦則成入一切曼荼羅一切眾生皆當敬念一切五無間罪皆得消滅臨命終時觀自在菩薩即當現身前而為說法命終之後生兜率天宮不墮於三惡道或有眾生不信三寶多諸慳悋暫聞此經乃至讀誦彼等不久亦當成就況於三寶淨信之人爾時如來讚觀自在菩薩言善哉善哉大薩埵大悲住大薩埵位汝今說大真言王利樂淨信眾生故觀自在菩薩說此經已諸大菩薩及阿羅漢諸天龍藥叉緊那羅摩呼囉伽等皆大歡喜信受奉行