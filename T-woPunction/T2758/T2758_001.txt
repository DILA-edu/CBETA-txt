嚴故寄天住以障□□□□□□□□□□有去來引緣以入實故寄在□□□□□□處待無污境餘實性實相品此處□□□□□□即應以明報身以法為體得知亦有□身□□然與大菩薩俱者證信序中第六句明同聞眾就中有二文初略嘆其意第二從此諸菩薩已下廣嘆其意今解廣略有三一者教廣略二者方便行廣略三者自體廣略言教廣略者前兩行一注略舉宗本略歎其意故名為略此已下廣嘆其意名之為廣言方便行者對治顯體名為略德□□□□□廣身體者方便雖稱體此是對治中自體真行不□□名為略即體外障名為廣也就前略嘆中有其四句□□與大菩薩眾數同會第二不退轉者此一句明行堅固第三□□者此一句明行功用四者從他方世界來者此一句所從來處今言與者一佛與二阿難與今就佛解與阿難在懷抱中不得言與就理教解阿難影嚮大士得言與就行教佛與者自體因名為與就行教阿難與者阿難得聞持智攝自體方便行故言與大菩薩眾俱者有三種一者影嚮眾二者教所被眾三者當幾眾今問幾眾所教被眾有差別今解有異教可被之人有於少解可雙諮發故寄問答所辨於教故言教所被人當幾之人雖有幾無解發故言當幾若就位者教所被人在道種終心初地已上真無漏法影現心原可有諮發故寄問答外辨於理十住十行未得真無漏相可以諮發故當幾如是次第若說在道種教所被人在十行當幾在十住此可以類知更不煩文然此菩薩數所被影嚮二眾為是新眾為是舊眾又解云新舊俱有但可有間善根者見佛道起樹之六天道過若據無間善根知不起道樹遍亦六天菩薩亦爾身八處現然影嚮眾助揚佛法無現不現一切皆現當幾受法若次第見即漸教相若一時見即頓教相若據行教一自體眾二方便行眾道場會眾法界法明滿足無缺從體起修寄在方便方便在緣緣相是別故不得俱遊故言從他方來也若據自體行道場會法界法門體會平等何會不在也大者出過三乘通教乃至通宗中對治之上故言大也菩薩者秦言道心眾生正以此人問意於道故言道心也亦有大道二乘之人生死涅槃不能寂用俱行名之為小菩薩大士寂用俱行自他俱利圓通無礙名大道心眾生也又菩薩有二種一假名二真實義假名菩薩雖有解行取著名相不能圓通□□□□實義菩薩體會法界圓通無礙故言大也若□□言地前阿含教修如臨鏡觀像名為方便身真實身□□離於虛妄證真法界性名為真身假實二眾集故言與大□□眾俱也一切不退轉者有二種一者一切不退二者一切中明一切不□□抱羅無不□不退他分不轉自分既滿起勝進行欲入他分喜起餘心今明菩薩起勝進行能入他分名為不轉自分不□他分不退者不轉自分為下自分既成能入勝進廣而大□□種不退又一解不退始入法界解徹窮原堅固不壞□□□除□障一切佛法種子在於身中功意備滿三解□□者世間道滿超世道立解行融同即以金剛幢為名羅□□□退者初地斷除妄想體會法界生在佛家種性尊貴無可譏嫌故言聖種不□□□用不退者八地已上入法流水念念向薩婆若海六第十地中諸佛法明雲中雨說法故名學中窮滿不退一生者有四種一對治生二行生三位生四應化生言對治生者一分數生二變易生三自性不成實生今言一生名分段變易已除唯自性不成實一生在也行一生者實生今言一者三昧樂行意生身二者覺法自性性意生身三者種類俱□住無行作意生身今言一生者無行位中一生者十一地金剛設一生也應化一生者菩薩□淺善巧方便受生調伏故在兜率天生若下生人中即得成佛唯有兜率一生故言一生得菩提菩提者名為無上正真道無上者出過三乘通教故言無上正者理絕□□為正真者離於虛妄無明垢濁故言真也道者自體圓通為道也從他方來者從體起用為他方攝用從體亦是他也佛者智正覺世間自在行世界者器世間自在行俱者三種緣集也來者顯行無不集即是眾生世間集者三種圓備會者圓同一味亦可集者行集會者位融也此諸菩薩已下第二廣嘆德就中有四段初明菩薩德行第二從其名曰已下列德者之名第三如是等已下列數□□金剛藏而為上首明上首之人就初段中有四堅固初明位堅固第二善能教化已下明行堅固第三常能修集已下明業堅固第四如是諸菩薩已下明廣堅固也初明位堅固者位不虛成攬行為體行無獨運託位而進次辨行也行無別作正身口意業為體故次辨業也然行德曠周窮盡法性次明廣堅固也就位中有二初明自分位行相第二一切如來境界已下明他分位行相也諸菩薩者上一生菩薩也一切菩薩者始顯於先際自體因一切行也智惠境界者體顯外朗圓照法界故名為智也體照內平等一味故稱為惠也境界者分齊義也亦可因行分齊也自在者障盡絕羇淳熟無礙行也一切如來境界者他分善成也皆悉得入者勝分深入體實覺相應行也此明解入懃行不息者熾燃無聞行也是故維摩經云於一切菩薩法式悉知即自分行也諸佛祕藏無不得入易是他分行也皆據智惠者智惠是萬行之宗也就行堅固中有兩段初明自分行相第二從於一念頃已下明他分行相也就自分中有二子段初明始修行相第二如意神足已下明終熟行相也就始修中有六句初三句明利他行次三句明自利行也然菩薩之行或先自利然後利他如說若人自不行善教他行善無有是處要先自行善然後為他說法斯有是處此據始行菩薩行未又立要先修行也或先行利他然後自利者如說若眾生不成佛我終不取正覺此據又住行菩薩行已淳熟也亦可初據智惠門入斷煩惱障道攝自德相應行也故以自利為初後以大悲門入斷智障道攝緣入實故也善能教化者此明口業也隨時普示者明身業也於剎那中者明意業也此明三輪行益能令眾生斷除妄想盡生死障也口業能令眾生得決定解也身業能令眾生得決定信也意業令眾生成勝進行也今言善者體順之極也無障礙德名為能教化也一切世間者有為緣集行無為緣集行自體緣集行三種緣集在相皆據方便修入言世間也隨時普示者此明身業隨機攝益故言隨時也亦可實性法身常與眾生作覺知無覺知益也神通者身無不現是故經言若有眾生應見我為聲聞者即現聲聞乃至大乘者我為大乘此明無待對大乘非緣照相應行也亦可神通者迅疾無礙行也等事者理融緣起非一也法界無礙行故曰事也於剎那中者此明意業剎那者念念之中斷一切煩惱成一切行也亦可實證法性分分成實稱緣起道故言成辨也具足不捨一切菩薩者此明自利行今具足者菩提是一切行體得此體者眾行圓具盡未來際故言具足也不捨者是故經言菩薩摩訶薩守護一法諸菩提心也所起者菩薩心為法性理為起者理事俱融故曰起故經標之品名為寶王如來性起品非同相空一相無相守一凝然不為緣起也大願者真識體顯根太上期故稱為願也於一切世者世謂世世也一切劫者謂時節也國土者謂處所也常修者菩薩於世劫國常修一切菩薩行也若依行詮法無不契故曰世即是壽命品廣明此義劫者時無不統如阿僧祇品說國土者處無不善如菩薩行者常行頓行備集無聞也具足功德智惠者菩薩之行雖復無量不出福智繁興德備一切隨順正起薩婆若道故言功德福智也如意神足者此第二段明終熟行相就中亦有二子句初有三句明利他行相後三句明自利行前明始修利他亦菩薩力用相此明與力若分別者始修中身業與信此明實用無盡前口業與解此明解徹能盡一切相得大涅槃前意業與八成勝進道此明行成緣起能入後際今言如是者意有三種一速疾一念能至十方二遍到隨意所緣無不周遍三無礙緣一切法而無障礙法身身業況同於此而無窮盡者皆是真性緣起而成菩薩法身何竭之有此明身業淳熟利他行相能到菩薩智惠者深契實性能盡後際此明解入也方便者不捨世間用而善巧故言方便此明行用緣起也彼折者行滿德窮此明行徹明意業淳熟利他行相也能令眾生背世間道向涅槃者斷三種妄想故云背世間也云修圓寂契融法性正趣大寂故言故言向涅槃行也此口業淳熟利他行相也不斷菩薩已下明自利淳熟行相世間涅槃無障礙俱興也此明自利淳熟行成彰不住道滿也善遊者明圓得行資體真法性故云善遊也禪者四禪也定者四空定也解脫者八解脫也三昧者三三昧也神通者六通也明者三明也一者宿命明二者天眼明三者漏盡明如別章釋也亦可一者無明所謂十一空二者菩薩明所謂波若波羅蜜波若波羅蜜者名不放逸根三者諸佛明所謂佛眼也諸所者圓興也施為者德用也善能示現者體順相無不斑也此明助道行成也無作者圓寂證道即本非今故曰無作也自在者妙寂無礙行也此上自利利他始修淳熟一段竟也於一念頃第二大段明他分勝進行相他分者諸佛行也修則他分成則自分故涅槃經云我昔見諸佛軀身殊大今見悉為菩薩摩訶薩即是二種行相欲明菩薩行佛行無二無差別但滿不滿為異也就中有三初明身業第二勸發已下明其口業第三常以大心已下明意業亦可初明集法行第二勸發已下明護法行此二是聞惠中成也第三常以大心已下明修行趣勝進道也於一念頃能至十方者會無不在障法身不動而無所不至法無彼此能顯殊方實無去來而相無不現故言能至十方也勸發諮請者受持者正興對治攝教詮相應也行攝勝進法在已永固不遷故曰受持也法輪者實相真詮顯斑緣因也常以大心者中實顯用曠周法界也供養佛者祕密緣起妙寂解脫充滿薩婆若海與圓覺道相應無二故曰供養佛也此明思修二惠也常能修習者第三次明業堅固就中有三初總學三業第二從其身普示已下別釋三業第三一切菩薩已下總結三業也所行事業者備集明一也其身普示者體無不斑也其音邊國者教無不障也明見三世者自體真明無不朗也具足修集者行無不集德無不達也如是諸菩薩功德者第四顯明廣堅固無量者窮深實際也無邊者曠周法界也於無數劫說不能盡者菩薩行德廣大非證能說故言說不能盡也其名曰已下次解第德者之名有三種釋一依化教隨眾生宜聞相應不相應者如說於正語中置隨語義如以想斷結想實不斷結要以惠斷如佛說但觀想能除貪欲於正義中置隨義語如惠斷煩惱此是正義語也此菩薩名如是如觀世音菩薩隨善眾生彰德號而菩薩實德不必正此明語中置義也然即菩薩實德此明正義語也二者若依理教依義語也知味衣味知義寄事表義隨相知實以彰菩薩實德故也三者若依行教意欲明人顯示於法聞者解法亦即知人意欲明法曉示於人聞者解人即亦知法如似維摩詰名無垢稱即知不思議無障礙解脫法門但聞普賢菩薩即知法界行法門文殊師利天女等皆是妙惠行法門金剛藏等亦欲明菩薩之行皆廣大如法界究竟如虛空平等無二顯自體真實圓奧法門也故稱金剛藏等菩薩名別者解云大判有五種一者因緣立名如菩陀波論菩薩名為常啼菩薩本作小兒時常父母號之為薩陀波論今得菩薩常哀傷眾生故曰常啼菩薩二者本修行法門如彌勒菩薩昔為國王時至僧伽藍中見諸比丘坐禪皆有光明唯一比丘光明獨勝即問比丘修何三昧光明殊勝踰於比丘比丘答言我修慈三昧藏是眾善之本所以殊勝王因即發願願我未來世中常修慈三昧今日得佛即曰慈氏亦如燃燈佛昔作國王女在高樓上見一比丘至於裏巷乞油即問比丘乞油何為比丘言我供養佛因即發願願未來常以燈明供養佛今日得佛號曰定光若據本因名為燃燈也三者自利修入對治不同四者德攝益隨化緣差別如多能何匠隨用立名五者自體法門皆體會法界以彰因行不同也德窮海奧名金剛藏菩薩也利潤無窮名曰寶藏如寶利用也自體因行入法界如蓮華藏也妄想勳修明其斷離不名為勝要不斷煩惱而入涅槃性離非緣飾故名勝藏是故維摩經云譬如勝登乃可為勇如是菩薩兼除一切生老病死是菩薩之謂明此菩薩於一切煩惱違煩得無障礙故曰為勝也曰藏者無為之行能除生死之闇故云曰藏也圓藏者有為緣集不捨世間行即闇之明故名圓藏也淨圓藏者自體世間即闇而常明淨中勝出故云淨圓藏也照一切世間莊嚴藏者自體內明圓淨大智爾炎殊流故曰照一切世間也巧妙殊特故曰莊嚴也德出生故曰莊嚴也故名為藏也自體因行名菩薩也解脫月菩薩者是解行終心菩薩未成實證是教所被人請發之首故獨㯹其名也如是菩薩者第三大段次明德者之數無量者位窮有際也無邊者行周法界也阿僧祇者出於□限也不可思議者明體非分別離於分別也不可稱者釋無量深重不可稱也不可量者釋無邊廣大不可量也無有分齊者□阿僧祇不可說者釋體非分別非一一也不可說者釋離於分別明非異異也尋之未必爾如華嚴經阿僧祇品云爾時心王菩薩問云何阿僧祇不可量無分齊無周邊不可數不可稱量不可思議不可說也佛告心王菩薩言百千百千為一拘梨拘梨拘梨為一不變不變不變名一那由他那由他那由他為一鞞婆邏鞞婆邏鞞婆羅名一作作作名一勝來來名一勝勝勝名一復次復次復次名一阿婆羅乃至受受等有一百重數然後至阿僧祇阿僧祇後復有二十四重數此皆是諸佛菩薩法界行用法乃一行曠周豈可以此相釋無於行數相也若據起相成義亦無傷也故世尊為心王菩薩以偈頌曰不可言說不可說不可言說諸劫中說不可說不可盡此明自體法門不可言說微塵中悉有眾生不可說皆共讚嘆普賢德猶尚不能令窮盡此明行用德備法門於彼一一毛道中有不可說淨佛剎以不可說莊嚴具莊嚴彼彼諸佛剎明理融緣起真性集用法門於彼一一異色中放妙光明不可說於彼一一光明中出寶蓮華不可說智慧法門於彼一一寶蓮華□□寶葉不可說於彼一一寶華葉有微妙色不可說□□因行法門金剛寶藏如須彌清淨具足而莊嚴□□一一須彌中有不可說不可說明功德法門於彼一一梵音中□□可說清淨輪於彼一一法輪中是不可說修多羅明真詮法門此皆明法界行用差別之相上世尊以長行答心王菩薩據修對治行集在緣故分數相差別故百千等數也下以偈答據自體法界法門行用廣大曠周法界故有不可說不可說等豈可以名而俟之若依三教此菩薩數者若據化教直是其事無所表彰也若依行教悉是菩薩自體法門法也種種佛國土者三種世間來故言種種也集者菩薩行備圓德相著故言集也金剛藏菩薩而為上首者有二義一者位窮行㯹德蓋大眾故為首也二者是一切菩薩行德體實故云為首也復為首者宗致興發事由其人故㯹之說法顯化益時彰之在初故言金剛藏菩薩而為上首也寶藏寫