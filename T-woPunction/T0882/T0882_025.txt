復次金剛手菩薩摩訶薩宣說諸部羯磨成就教理謂先通說如來羯磨成就教理頌曰一切有情悉成佛或成菩薩亦復然如教所說依法儀能施羯磨勝成就如來部羯磨成就教理布以四種勝供養四種相應法亦然隨其四時作法儀當作羯磨成就事金剛部羯磨成就教理為欲破滅惡有情隨不善法亦應作此金剛部羯磨儀能與一切勝成就蓮華部羯磨成就教理諸有怖者施無畏如教所說法亦然此蓮華部羯磨儀能施一切佛成就寶部羯磨成就教理依法施彼寶灌頂圓滿一切勝意願諸佛諸有情亦然成就一切羯磨事如上是為諸部羯磨成就教理復次金剛手菩薩摩訶薩宣說諸部法性智成就教理謂先通說如來法性智成就教理金剛薩埵三摩地諸佛法性於中住即以是智成佛尊此外無別佛可得如來部法性智成就教理依法觀想於大印能成一切成就事此即如來部法門施彼法性勝成就金剛部法性智成就教理三昧勝印依法結能成一切羯磨事依彼大印本法儀即得金剛勝成就蓮華部法性智成就教理所有法印本法用如其法儀轉法印而此成就妙法門是即法性金剛法寶部法性智成就教理依彼羯磨印法用羯磨金剛杵安心如是觀想法性成即得一切勝羯磨如上是為諸部法性智成就教理復次金剛手菩薩摩訶薩宣說諸部智印成就教理謂先通說如來智印成就教理金剛薩埵三摩地淨月金剛勝法用隨諸色相現應知亦然世間隨相現淨中淨勝智應知是相潔白而明亮染中染現忿怒身隨諸色相彼身現如來部智印成就教理依法大印而相合月曼拏羅妙光明隨其自事若了知亦然悉知世間意金剛部智印成就教理若在虛空若餘方隨現忿怒曼拏羅若如是相有所觀彼如是意悉明了蓮華部智印成就教理微妙文字成行列想現虛空分位中隨諸色相次第知彼如是相從心現寶部智印成就教理應遍觀察諸世間若如是相有對礙彼如是相亦然觀而世間心悉明了此如是心相合故是中有去亦有來若所作中有動搖隨所見相亦然現所有別別諸有情以等至心普觀想彼彼所見亦復然而一切心悉覺了此佛所說執金剛法門如上是為諸部智印成就教理復次金剛手菩薩摩訶薩宣說諸部成就智教理謂先通說如來成就智教理大士加持勝法用想己身即佛影像此如是智若相應即得最上佛成就如來部成就智教理若在虛空若餘方現黃白光曼拏羅中有自印大士身歷然煥明而可見金剛部成就智教理若如是相諸影像是中黑色隨應觀金剛部勝成就門速得所欲皆如意蓮華部成就智教理即彼虛空妙青色是中隨見蓮華相此大蓮華部印明成就出生如是法寶部成就智教理若在虛空若餘方即彼虛空淨無垢漸廣出現光明鬘見已速得成就法金剛薩埵等大士月曼拏羅妙光明隨方如應現聖身成就時起自色相如上是為諸部成就智教理復次金剛手菩薩摩訶薩宣說諸部神通智成就教理謂先通說如來神通智成就教理金剛薩埵三摩地想現如來一切身觀想一切菩薩等出現諸身亦復然如來部神通智成就教理金剛薩埵大印契妙等引心依法結依此法作成就時即獲五種神通事所謂天眼智通等大印依法而相合是中發生於眼識隨彼所有觀察時一切極遠尚能見此佛所說金剛薩埵法門大印依法而相合是中發生於耳識彼一切事隨所思一切極遠能聞聽此佛所說金剛薩埵法門大印依法而相合是中發生於意識隨諸有情若觀時悉能了知彼心意大印依法而相合是中若自若他人能觀彼相知彼心過去生事皆發現此佛所說金剛手法門大印依法而相合隨所樂起神通事是中若處若諸方妙等引心悉能現此佛所說大菩提心法門金剛部神通智成就教理所有降三世勝印妙等引心依法結依此法作成就時即獲五種神通事現彼忿怒一切事如教所說依次第天眼智等法相應剎那成就諸神通此佛所說金剛薩埵法門蓮華部神通智成就教理調伏世間最上印妙等引心而相合依此法作成就時即獲五種神通事隨其所說貪染法如教次第亦復然天眼智等法相應即能成就神通事此佛所說觀自在法門寶部神通智成就教理彼一切義成就印妙等引心依法結依此法作成就時即獲五種神通事遍作一切佛供養如教次第亦復然天眼智等法相應能見五種神通事此佛所說虛空藏法門如上是為諸部神通智成就教理復次金剛手菩薩摩訶薩宣說諸部真實誓誡成就教理謂先通說如來真實誓誡成就教理如應真實隨轉已依教當作誓誡語斯大真實善護儀由此速得成佛果此佛所說覺智法門如來部真實誓誡成就教理今此誓誡三昧法從如來部所出生金剛真實善護門由此速得勝成就此佛所說執金剛法門金剛部真實誓誡成就教理執金剛者迅誓誡作已無敢有違越真實三昧善護門隨所欲得勝成就此佛所說執金剛法門蓮華部真實誓誡成就教理王法誓誡所作已大蓮華部勝最上真實三昧善護門隨所欲得勝成就此佛所說法金剛法門寶部真實誓誡成就教理諸佛供養善誓誡作已無敢有違越最上真實善護門由斯獲得大灌頂此佛所說佛供養法門如上是為諸部真實誓誡成就教理復次金剛手菩薩摩訶薩宣說諸部三昧真實成就教理謂先通說如來三昧真實成就教理誦三昧邪薩怛鑁本部中出一切印依法自結堅固成所作法無不成者此佛所說大三昧真實法門如來部三昧真實成就教理誦蘇囉多薩怛鑁一切印契皆成就由自所結成就故是即大士真實語此佛所說大三昧真實法門金剛部三昧真實成就教理依法一稱吽字時一切印契如次第是中自他印契門自結亦復令他結蓮華部三昧真實成就教理薩哩嚩󰡊馱稱時是中若自若他人出生門等合相應於一切處不捨離寶部三昧真實成就教理唵字如是作成就一切印契如次第一切世間勝亦然自然成此勝供養如上是為諸部三昧真實成就教理復次金剛手菩薩摩訶薩宣說諸部印成就教理謂先通說如來印成就教理佛印依法而相合應當思念於如來速疾能成悉地門諸佛菩提常安住如來部印成就教理金剛薩埵大印契依法結已當觀想想在金剛薩埵前速疾得彼勝悉地金剛部印成就教理結彼勝三昧印契金剛薩埵三摩地中想金剛薩埵尊獲得二倍成就法蓮華部印成就教理結彼法所成印契觀自在尊三摩地中想觀自在聖尊獲得二倍成就法寶部印成就教理依法羯磨印相合金剛藏尊三摩地中想金剛藏聖尊獲得二倍成就法如上是為諸部印成就教理復次金剛手菩薩摩訶薩宣說諸部一切成就法用教理謂先通說如來一切成就法用教理自身當住於佛前應作念佛三昧觀遍結一切印契成剎那得彼成就法此佛所說覺智法門如來部一切成就法用教理若作一切印成就隨我所欲此觀想金剛持誦法相應能成一切勝悉地此佛所說金剛薩埵法門金剛部一切成就法用教理金剛影像即自身妙等引心當觀想一切印契結若成剎那即得成就法此佛所說一切如來堅固法門蓮華部一切成就法用教理蓮華影像即自身依法自身當觀想諸智莊嚴成就門此大蓮華部法用此佛所說觀自在法門寶部一切成就法用教理依法觀想於自身現摩尼寶焰光聚諸供養成悉地門此大寶部勝法用此佛所說虛空藏法門如上是為諸部一切成就法用教理