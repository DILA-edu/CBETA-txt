復次宣說金剛部作用成就儀軌所謂行人依法修習先行成已然後隨其意樂所求成就即當持誦滿一洛叉數滿足已竟夜持誦至明旦時得法成就於一切有情所應攝受所應調伏皆悉能作此佛所說執金剛法門又若欲作成就法者依法畫㡧如教安置作供養已行人一切所欲如意受用然後隨其意樂所求成就即當依法日日以金剛語持誦大明期限一月滿八千遍過一月已於㡧像前復設供養行人當結降三世大印依法竟夜持誦大明乃至彼印自然出於吽字之聲至明旦時大自在等諸天主眾及彼眷屬來現其前時持明者白言汝天來此如我所言願施我作隨我所求使令成就天等告言隨汝所欲我悉施汝從是已後行人即成普盡三界主宰隨其所欲於須臾頃能令普盡三界皆悉動搖復為一聚悉能成壞於三界中微妙樂具悉能受用一切所作皆得自在所有一切天主妙愛者等諸妙愛者亦悉隨意是中無有作嬈惱者時持明者若稱吽字即彼一切極惡天等皆悉墮落然後持明者壽滿百千劫此佛所說執金剛法門復次若欲求印成就者如教所說依法持誦滿一月後行人當結金剛降三世三昧印竟夜持誦至明旦時得印成就從是已後如教所說隨結印時同稱吽字行人即能虛空中行現眾色相及能隱身起幻化事能作一切警悟鉤召敬愛事業能令一切生大歡喜現前能取一切珍寶能現廣大熾盛威光雨大寶雨發大笑相普能清淨一切有情能作一切若斷若破復能如應轉易時分隨其所宜能啟一切真實談論能轉一切事能善作加護能制能禁能怖能殺又能印持一切有情能為戲樂能作一切施灌頂者能令諸身自起歌詠能令旋舞呼召引入能令一切鎖縛而住諸如是等一切事業皆悉能作此佛所說執金剛法門若欲求微妙智成就者行人當依金剛降三世三摩地發起以為先行次應依彼持誦法儀持誦一月志求成就過一月後即依如是三摩地法竟夜持誦至明旦時得成五智通於一切有情所應攝受所應調伏皆悉能作此佛所說執金剛法門若欲求羯磨成就者亦然依法持誦一月當求成就過一月後竟夜持誦至明旦時即得一切羯磨成就從是已後作羯磨時持誦一遍隨其意願彼加護等一切羯磨皆悉能作此佛所說執金剛法門如上是為金剛部作用成就儀軌復次宣說蓮華部作用成就儀軌所謂行人依法持誦滿百千遍先行成已然後依法當求成就次應如教安置㡧像當畫具德謂伏一切世間大士聖相於其四面依四印曼拏羅法儀畫四大士四隅當畫四賢聖相於㡧像前依法持誦過一月後竟夜持誦至明旦時調伏一切世間大士來現其前隨行人所欲得諸願成就此佛所說法金剛法門若欲求印成就者行人當結法金剛印如法金剛儀持誦八千遍日日四時持誦滿已然後竟夜結印持誦至明旦時得印成就從是已後凡結印時如其所說即能調伏一切世間此佛所說觀自在法門若欲求三摩地成就者行人應當依法持誦滿一月已然後竟夜隨所愛樂三摩地門依彼法儀志心持誦至明旦時即得一切三摩地現前成就此佛所說法金剛法門若欲求羯磨成就者亦然依法持誦一月過一月後竟夜持誦即能成就一切羯磨此佛所說法金剛法門如上是為蓮華部作用成就儀軌復次宣說寶部作用成就儀軌所謂行人先當敬禮四方一切如來次應持誦滿百千遍然後依法安置㡧像依四印曼拏羅法用畫具德一切義成就大士聖相設諸供養持誦一月過一月後竟夜持誦至明旦時彼具德一切如來灌頂寶虛空藏菩薩摩訶薩來現其前為施灌頂行人得灌頂已即成三千大千世界持明轉輪主宰此佛所說金剛寶法門若欲求印成就者行人當依羯磨金剛法用結金剛寶印如教所說當求成就即得一切意願羯磨印成就若欲求寶智成就者行人依法如其次第於金剛寶生三摩地中觀想虛空本無自性是中云何能生於寶即此眾寶又復云何菩薩身生日日四時於此三摩地門如應觀想持誦一月過一月後即依如是三摩地法竟夜持誦至明旦時一切如來悉現其前隨所樂欲施妙灌頂此佛所說虛空藏法門若欲求羯磨成就者亦然依法持誦一月過一月後竟夜持誦至明旦時具德虛空藏菩薩摩訶薩施彼行人一切義成就然後一切事業皆悉能作此佛所說執金剛法門如上是為寶部作用成就儀軌復次宣說諸部作用一切儀軌此中先說一切心明作用儀軌行人當作是言隨所意樂根本心明即一切成就如是言已隨其所樂持誦心明依法當作彼成就事然後隨應即得成就一切印作用儀軌行人當作是言一切印契我所愛樂成就如是言已即結三昧印如所愛樂隨其力能依法持誦然後如教即得成就一切呪句作用儀軌行人當作是言離戲論語當成悉地我於一切如來成就法中依法持誦如是言已隨所愛樂持誦呪句當得成就一切大明作用儀軌行人當作是言此諸有情具無明暗願得一切如來大明現證淨戒所成如是言已隨所愛樂持誦大明依法所求當得成就此佛所說聖執金剛法門諸有行人應當先以一切心明印契呪句及諸大明隨其所樂修習為因然後依彼金剛持誦法儀隨應有情即以心明印契呪句大明依法持誦若自若他當求本尊一切成就此佛所說金剛薩埵法門如上是為諸部作用一切儀軌復次宣說諸部通用廣大成就儀軌如來部通用成就有其四種所謂義利圓滿成就神通成就持明成就大成就等此中義利圓滿成就者行人若疑有伏藏處即於是處依法結印以自三摩地法作金剛視觀察彼處若見金剛相動應知是處即有伏藏行人乃結金剛開發三昧印依法啟掘不久獲得隨所樂取此佛所說金剛薩埵法門神通成就者行人欲作法時當如是言所有諸印當求金剛神通成就如是言已依法所作此神通成就有其四種所謂水上行坐等神通出現如來等色相神通如其意樂隨即隱身神通於虛空中行千由旬上下出沒去來自在神通此能於諸方千由旬量如其所樂隨意而行旋轉還來又能過千由旬一切有情意願悉知一切身相眼悉能見一切音聲語言耳悉能聞又於諸方過千由旬隨其意樂一切妙愛者身悉能舉來一切金寶摩尼真珠等悉能攝集畢竟無有能為障者行人於彼金剛杵中尚能隱身況餘萬夫力不敵邪又復行人常得無病常受諸欲樂常具少年殊妙色相彼一切如來及金剛薩埵見已乃作供養獲得無上金剛成就當得壽命滿四千歲此佛所說一切如來金剛成就法門持明成就者行人但求印契成就依法所作當得金剛持明成就由成金剛持明轉輪王故即得諸欲隨意受用一剎那間能於千佛剎中旋轉還復受諸快樂顏容少麗同十六歲髮髻如螺紺青旋潤由得一切如來及金剛薩埵大金剛持明成就故即得住壽大劫此佛所說一切如來持明法門大成就者行人依法以自印契心明當求成就由得自印大士色相成就故一剎那間能於十方一切世界現眾色相作眾事業彼一切如來及金剛薩埵見已乃作供養即於普盡無餘諸有情界作利益已還復本處又能於一切世界所有一切適悅快樂一切相具隨意受用得與金剛薩埵大菩薩等無有異當得壽命滿一大劫此佛所說一切如來大成就法門復次金剛部通用成就者有其四種所謂降三世成就一切灌頂成就一切悅樂法成就最上成就等此中降三世成就者行人當結降三世印左足想踏大自在天作成就事乃至彼天出聲號叫然後行人當稱吽字稱吽字時所有大自在天等一切三界增上主宰并其眷屬皆悉來集住行人前作敬愛事能與行人為其指使從是已後行人即成一切三界增上主宰金剛持明者能起空中及於三界自在遊行旋轉還復所有極惡天等一切有情以吽字法悉能調伏如一切如來金剛降三世相普盡三界一切悉依教令而轉彼一切如來及金剛薩埵見已敬愛壽命千歲此佛所說降三世法門一切灌頂成就者當作印成就謂結一切如來灌頂寶印先作自身灌頂已然後求彼四種灌頂成就其四種者所謂金剛灌頂寶灌頂法灌頂羯磨灌頂若得金剛灌頂已即成一切如來執金剛者若得寶灌頂已即成眾寶增上主宰若得法灌頂已即成法王若得羯磨灌頂已當得世出世間一切羯磨成就此佛所說一切如來灌頂法門一切悅樂法成就者謂以祕密供養常作供養一切如來即得一切如來一切適悅快樂成就此佛所說一切如來悅樂法門最上成就者所謂得成就金剛尊此佛所說執金剛法門復次蓮華部通用成就法者有其四種所謂隨愛樂成就敬愛成就加護成就蓮華成就等此中隨愛樂成就者如教所說應當觀想蓮華妙愛已能令一切如來隨生愛樂又於本部觀自在尊隨起思念已亦然能令一切有情悉生敬愛又若住三摩地廣布慈心即能普為一切世間密作加護又若安住本尊蓮華三摩地手執蓮華已當求成就事即得妙色如觀自在尊諸相具足壽命四千歲此佛所說一切如來蓮華法門復次寶部通用成就法者有其四種所謂一切如來灌頂成就大威光成就滿諸願成就寶成就等此中謂以自灌頂法奉獻諸如來施燈光明圓滿布施波羅蜜多隨力作彼寶成就事此等四種成就法用悉應常時供養一切如來不久當得所求成就此佛所說一切如來妙寶法門如上是為諸部通用廣大成就儀軌復次宣說一切儀軌中方便成就教理是即大士根本無性法門此中先說心明方便成就教理頌曰如為調伏世間故隨彼所應得成就此中方便印為因能施廣大諸成就印契方便成就教理離貪調伏於世間印契成就從貪生方便修習彼如應能作一切成就事呪句方便成就教理世間若實有動亂呪句成就無所得由離戲論方便成乃作最上諸成就大明方便成就教理此中若著無明相大明成就無所有由其方便廣大門能施廣大諸成就如上是為一切儀軌中方便成就教理復次宣說一切儀軌中福成就教理是即一切如來法門此中先說心明福成就教理四種供養依法作由是獲得大福聚供養諸佛勝福門此中成就無疑惑印契福成就教理祕密三昧為加護由是獲得大福聚以此三昧加護因彼非福門亦成就呪句福成就教理彼一切佛最初說如應獲得大福聚法施平等此為因彼非福門速成就大明福成就教理布施諸福中最上由是獲得大福聚圓滿施波羅蜜多速疾如應得成佛如上是為一切儀軌中福成就教理復次宣說一切儀軌中慧成就教理此中先說心明慧成就教理法中無文字可入一切文字悉了知自語門及他語門觀想如應得成就此佛所說妙吉祥大菩薩法門印契慧成就教理慧以決擇立其名此即三摩地所說彼中印契成就門觀想剎那得成就此佛所說勝慧法門呪句慧成就教理慧聲隨向立其名即三摩地戲論語彼中觀想成就門如應呪句得成就此佛所說金剛慧法門大明慧成就教理大明呪句二差別是中差別無所有正慧觀想此相應決定速疾得成就此佛所說一切如來智慧法門如上是為一切儀軌中慧成就教理復次宣說一切儀軌中行成就教理是即金剛手法門此中先說心明行成就教理若作一切供養事即能增長於勝行彼眾善法乃隨增當得成就法圓滿印契行成就教理遍入多種祕密輪布設多種曼拏羅諸印供養勝行門增長廣大成就事呪句行成就教理依隨喜等勝法用誦念正法亦復然廣施多種供養門決定呪句得成就大明行成就教理智明善斷無明性布施波羅蜜多理由此勝行圓滿因速疾依法得成就如上是為一切儀軌中行成就教理爾時金剛手菩薩摩訶薩復說諸部標幟真實出生智成就教理此中云何金剛出生頌曰即此具德大士尊一切心從自心生而彼身語心金剛堅固薩埵自然生諸大士中勝大士金剛成就從心出金剛薩埵此立名於彼金剛杵中住即此如是智相應是為諸佛無二理從自心出巧業門由斯眾相皆成就一切世界微塵數如是一切佛聖尊彼等所有諸佛身皆從金剛薩埵出即此復生諸大士及彼所有諸標幟彼等大士標幟門一切同生此理趣此法若有聽聞者能生淨信或受持觀想常生歡喜心速疾如應得成就此佛所說金剛薩埵法門如上是為諸部標幟真實出生智成就教理復次金剛手菩薩摩訶薩宣說諸部一切儀軌中出生大智成就教理此中先說一切如來儀軌中出生大智成就教理諸佛無分別大智是智所生法常住無分別後起智門此分別說無分別如來部儀軌中出生大智成就教理由無分別我分別此分別已分別生金剛薩埵大士尊說彼分別為方便金剛部儀軌中出生大智成就教理譬如布設諸畫像依畫法儀作成就而彼所設作用門我此所說離分別蓮華部儀軌中出生大智成就教理貪性分別所出生是性蓮華中安處此即長時住亦然如理出生諸成就寶部儀軌中出生大智成就教理此寶本無分別性而彼威光自高顯如是成就微妙門雖所出生無分別此佛所說金剛寶法門如上是為諸部一切儀軌中出生大智成就教理復次宣說一切儀軌中心明出生智教理隨意所樂諸法用即當隨意求成就等持成就住於心此說是為心明法印契出生智教理不可違越及破壞謂王最上印教令大士標幟眾相門此說亦然如王印呪句出生智教理不可違越及破壞如是祕密呪法門呪已祕密法能成是故此說為呪句大明出生智教理最上語明成就理彼能破壞於無明明智解了法圓成大明由斯而建立此佛所說執金剛法門如上是為一切儀軌中心明等出生智教理復次宣說一切儀軌中勝智出生教理此中先說心明勝智出生教理智者持誦心明已若自若他法如應過未現在三世中一切得聞及得見印契勝智出生教理諦意一結於印契如教所說依法作作已觀察於世間一切應知如上說呪句勝智出生教理依法一誦於呪句從自舌中所宣說過未現在三世中彼諸真實法成就此佛所說觀自在法門大明勝智出生教理依法一誦於大明諦意相應而解了過未現在三世中彼金剛語如所得如上是為一切儀軌中勝智出生教理