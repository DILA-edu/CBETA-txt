如是我聞一時佛在楞伽國於彼國中有尾鼻瑟拏羅叉王月軍羅叉王等於佛法中皆得不退復有住大福德菩薩摩訶薩恭敬圍繞時彼世尊運神通力上往虛空至吠覽婆界從空而下於曩尼嚕閉祖摩里那樹下安詳而坐爾時寶藏神夜叉王阿脩羅王母唧隷那龍王五通瓶五髻乾達婆王子吉隷枳羅羅叉王火頂緊曩羅王五髻緊曩羅王大樹緊曩羅王財主夜叉王復有住不退地菩薩摩訶薩心大歡喜異口同音而白佛言希有世尊希有善逝所有過去如來大功德正法得未曾聞而諸眾生苦惱無量無主無宰無救無歸今此正法能為主宰而能救拔唯願世尊利益安樂天上人間一切眾生說此祕密曼拏羅儀軌心真言眾生若聞行布施波羅蜜得阿耨多羅三藐三菩提安樂圓滿爾時復有夜叉等從座而起偏袒右肩右膝著地合掌恭敬白世尊言曼拏羅儀軌當為宣說願樂欲聞爾時世尊告彼夜叉王等大會之眾汝今諦聽善男子此正法是大夜叉王曼拏羅儀軌心真言真實祕密得未曾有一切如來同所宣說復有半尼所天子末羅賀天子酥摩天子普酥摩天子惹野天子等於其晨朝俱來佛所頭面禮足繞佛三匝住立一面爾時彼菩薩摩訶薩以其神力令曩尼囉閉祖摩里那樹下起大光明普照一切爾時世尊告彼菩薩摩訶薩言我今欲說大富貴未曾有圓滿大法海汝等當受持信順奉行爾時寶藏神夜叉王從座而起偏袒右肩右膝著地合掌恭敬白佛言世尊唯願慈悲說此真實八大富貴未曾有圓滿大法海我等受持奉行世尊告言如是大腹蓮華色一切莊嚴大夜叉王祕密法於寶藏神大夜叉王兩邊有夜叉一名吉隷二名摩隷恒傾寶藏北方名舍也摩夜叉妙滿夜叉滿賢夜叉東方獲財夜叉大財夜叉亦傾寶藏大腹一切莊嚴大夜叉王如童子相守賢聖堂門誦人應觀想此八大夜叉王即說八夜叉眷屬真言唵馱曩那野娑嚩賀摩賀馱曩那野娑嚩賀摩尼婆捺囉野娑嚩賀布囉拏婆捺囉野娑嚩賀惹敢婆羅母契孕捺囉野娑嚩賀惹敢婆羅左隣捺囉野娑嚩賀唵唧尾軍拏隷儞娑嚩賀唵枳隷摩隷儞娑嚩賀此八眷屬夜叉王東方滿賢南方多聞西方獲財北方寶賢等真言王一切天人阿脩羅皆生恭敬信受奉行此八大夜叉王居八地自在大菩薩位於其利生善能取捨安住三界一切財寶於寶藏神右邊安置清淨寶瓶及吉隷夜叉摩隷夜叉此二是寶藏神兄弟亦居最上菩薩位一住西南角誓願度脫一切眾生一住東北方具大精進所見真實發歡喜誓願若念名者所求皆得佛言我於過去塵墨劫前深信佛法有大夜叉鬼王於迦尸國請我受灌頂王位我於彼時得入曼拏羅修祕密行為諸眾生說十善法令彼有情俱行十善各各能捨一切財物我行布施波羅蜜多清淨圓滿入歡喜地成菩薩位然後斷除一切眾生貧病苦惱求一切智願入如來應供正等正覺得佛智慧過去諸佛亦復如是依真言教求成就法已然後得成阿耨多羅三藐三菩提是故汝寶藏神大夜叉王法為一切如來父母一切如來涅盤相汝即如來能化夜叉形而為利益一切眾生我今說彼大夜叉王真言義曼拏羅儀軌若彼誦人無財者令得財無吉祥者令得吉祥一切所欲之事令得成就我此曼拏羅法若見若聞所有過去多劫多生愚癡所作一切重罪皆悉消除復能於寶藏神大明王菩薩同住親近不久速得不退之地遠離一切貧窮下賤諸苦煩惱身心適悅所有一切空居宿曜及天龍夜叉乾闥婆阿脩羅迦樓羅緊那羅摩睺羅伽人非人等諸惡心者皆不能為害而作擁護此八種大富貴夜叉王大法海廣大圓滿若善男子等發深信心受持此未曾有法修行梵行所得功德如前無異爾時寶藏神大夜叉王白佛言世尊此八種富貴未曾有法我今受持願作擁護息災吉祥我有心真言而能利益安樂一切眾生於其世間悲愍饒益願佛納受世尊我今知此正法於過去世羯句忖那如來羯諾迦牟尼如來及迦葉佛等互相傳說此心真言我今欲說爾時世尊告寶藏神大夜叉王汝宜速說今正是時寶藏神大夜叉王聞佛言已即說因緣此大夜叉王種種變化譬如大火能燒一切煩惱薪亦如人中王為第一眾流之中海為第一星宿之中月為第一此心真言亦復如是所有四維上下世間出世間中修行求福功德富貴最為第一及彼天上人間正等正覺二足世尊之中亦為第一爾時寶藏神大夜叉王說此真言曩謨囉怛曩怛囉夜野曩謨摩尼婆捺囉野摩賀藥乞叉細曩鉢哆曳唵惹敢婆羅惹隣捺囉野娑嚩賀爾時寶藏神大夜叉王說此真言已三千大千一切世界六種震動所有一切夜叉大將以其二手結印此印相以頭指與大指相捻如鎖餘指並舒此名衣印用此真言唵地里地里摩賀三母捺覽摩囉馱囉迦野娑嚩賀次結莊嚴印以二手大指捻餘三指甲兩頭各如環更相向上旋轉次復相交此是莊嚴印用此真言唵彌伽婆囉拏惹羅惹藍母伽曩娑嚩賀次拂印右手作拳左手叉腰此是拂印用此真言唵賀囉賀囉囉惹計誐囉賀囉囉拏也野娑嚩賀次結曼拏羅印以二手合掌開其指頭勿令相著垂手指向下此是曼拏羅印及塗壇同用誦此真言唵俱胝羅瑜誐嚩里哆必里夜娑嚩賀次結五色粉印將粉曼拏羅時以五指平正下覆於地此是五色粉印用此真言呬呬譬曩末隷必里野輸婆野娑嚩賀次結香印以二手作合掌令無名指中指頭指入於掌內小指相合如針此是香印用此真言唵羅羅迦羅酥巘馱巘馱野娑嚩賀次結花印以二手大指並竪此印香華同用真言亦爾今此儀軌諸佛如來亦乃略而說之若有供養此馱羅尼者如供諸佛而無有異如來應供正等正覺恒自攝受恒自長養若諸眾生依法持誦速入十地修十波羅蜜成就十力爾時世尊於其座上觀察大眾告寶藏神大夜叉王汝寶藏神曼拏羅儀軌祕密真言及彼印法一切如來同所宣說毘鉢尸如來尸棄如來毘舍浮如來羯句忖那如來羯諾迦牟尼如來迦葉波如來今我釋迦如來亦皆宣說善哉寶藏神汝今諦聽善思念之我為利益天上人間一切有情增長善根說於往昔求法之事我於過去無數劫中常往山中採柴為活忽於一日於其山野見一病比丘欲採於柴無力可為我自生悲愍心而施彼柴燃火造食供養看承經一日間而彼比丘身獲安樂心甚歡喜即為於我受三歸五戒令發菩提心然後說此曼拏羅祕密三昧儀軌時我得是真言王一心觀想依法受持而能成就聖寶藏神一切勝利之事作護摩三遍復作水護摩然後獻閼伽一日三時專心讀誦楞伽經如前作於觀想日日求法成就八種眷屬恒自擁護復書真言戴於頸上得寶藏神擁護若有人誦此真言一洛叉或二洛叉或三洛叉於舍利塔前安置幢幡受持齋戒為諸夜叉三夜出生供獻所求成就得最上神通具大神力若水護摩儀則令眾生獲大財寶於江河寂靜之處先結齋戒然次入水內令水至臍以手施水而作護摩復用塗香誦寶賢真言誦人觀想寶賢安頭指上滿賢安中指上獲財安無名指上毘沙門安手掌中計㘑麼尼曼弟目契捺囉室囉室左哩捺囉安大指上如是賢聖互相現見能為擁護佛說夜叉曼拏羅儀軌有如是功德何況智者誦人信佛重法持戒多聞一心清淨作最上曼拏羅福不可量若欲作此曼拏羅須依清淨地位有花果樹林處掘地至膝廣闊十二肘用五淨水灑結淨然後實築平正如手掌誦夜叉王真言加持以種種香花而為供養若作法時須於白月吉日阿闍梨志心清淨以五種淨水作自結淨一心誦真言王作於擁護次於上下十方結界誦寶藏神真言加持香水依次灑淨用五色線令童女合造然後以供俱摩香水裛過用憂曇鉢木為橛拼線作曼拏羅先於東方起手作四方四角開四門於中方安如來一切智王諸相圓滿向下安寶藏神色如青雲具足諸相以種種寶莊嚴於師子座上結跏趺坐其師子座以眾寶莊嚴放大光明如是殊妙右手作施願相掌有菴摩勒果左手持寶囊滿種種寶復於寶藏神兩邊安置二金色夜叉王一名左隣捺囉二名目契捺囉身相相等於寶藏神下面安夜叉女七子母九子母於壇東方安夜叉母東南角安摩尼曩迦南方安曩誐曩婆迦西方安暗婆曩婆西南方安儞羅曩婆北方安毘沙門西北方安大力大富伊舍曩天東北方安嚩嚕拏大力天夜叉王次有惹敢婆羅夜叉護嚕護羅夜叉酥細拏夜叉娑野夜叉惹敢婆迦夜叉目吒迦夜叉囉訖哆𡁠嚩夜叉摩護那羅夜叉安曼拏羅外第三重次安置夜叉女並須一一色相端嚴尾布羅夜叉女尾舍羅夜叉女贊捺囉輸末帝夜叉女誐嚩夜叉女酥路左曩夜叉女鉢納摩薩曩夜叉女酥嚩尾夜叉女摩賀摩野夜叉女酥吉尸夜叉女馱曩麼羅夜叉女布室隷夜叉女拏嚕摩隷迦夜叉女手作施一切施願相及摩拏惹嚩迦摩嚕閉酥嚕哆嚩吉也酥捺里舍儞摩護誐囉天帝釋等或二十或一百於曼拏羅外依其方位一一安置次金剛杵金剛劍金剛棒螺羂索幢輪三股叉外第一重安結界網第二重復安金剛杵第三重安金剛熾焰並令周匝次略明粉壇請召供養儀軌須用青黃赤白黑五色之粉先粉八方位地作八熾焰等如前所說次捻閼伽鉢滿盛香水及好花誦寶藏神心真言作於召請持誦者須自虔誠勿生疑惑若夜叉女等須各各念本真言召請令於有德智者請召天中天大明寶藏神既請召已然以摩羅帝花鬘色妙蓮華憂鉢羅花迦難摩花俱覽吒華緊輸迦華塗香燒香燃燈設食一切所須之物依次供獻次作護摩用紫礦安悉香龍腦香及白檀香於寶賢面前作護摩一千專心供養於曼拏羅四角安閼伽瓶入五穀五藥滿盛香水復於瓶口內插樹枝誦此寶藏神本尊真言惹敢婆羅惹隣捺囉野娑嚩賀此真言能成一切事復次大夜叉王大智寶賢說夜叉心真言唵夜乞叉娑嚩賀此真言亦能成就一切事次下諸部真言請召發遣供獻加持並皆通用阿難哆鉢納摩野娑嚩賀此是蓮花寶藏真言阿難哆商佉野娑嚩賀此是硨磲寶藏真言囉惹曩婆野馱曩地鉢哆曳娑嚩賀此是囉惹哆曩婆夜叉王真言摩尼曩婆野馱曩地鉢哆曳娑嚩賀此是囉怛曩曩婆夜叉王真言酥曩婆野馱曩地鉢哆曳娑嚩賀此是酥曩婆夜叉王真言暗婆曩婆野馱曩地鉢哆曳娑嚩賀此是暗婆曩婆夜叉王真言儞囉曩婆野馱曩地鉢哆曳娑嚩賀此是羅曩婆夜叉王真言吠室囉摩拏也野馱曩地鉢哆曳娑嚩賀此是毘沙門夜叉王真言摩賀曩婆野馱曩地鉢哆曳娑嚩賀此是摩賀曩婆夜叉王真言賀囉惹敢婆迦吽頗吒娑嚩賀此是賀囉惹敢婆夜叉王真言惹敢婆迦野羼捺囉野娑嚩賀此是惹敢婆迦夜叉王真言護努護努喃曩酥細拏也野娑嚩賀此是酥細拏夜叉王真言賀囉賀囉贊捺囉細曩野娑嚩賀此是贊捺囉細曩夜叉王真言惹婆曩野娑嚩賀此是護摩真言若作護摩用阿波摩陵誐濕柴以酥酪蜜搵此柴頭持戒一晝夜作護摩八千得大聰明能令誦人日記一千頌永不忘失若以阿里迦木根作寶藏神相可長六指已來頭戴天冠種種莊嚴以香花供養然用阿波摩陵誐濕柴於酥酪蜜中搵過作護摩一洛叉日日得銀錢一百復說寶藏神心真言曩謨囉怛曩怛囉夜野曩謨摩尼婆捺囉野摩賀藥乞叉細曩鉢哆曳酥嚩酥尾訖里尼野彌里致娑嚩賀此寶藏神心真言能得最上成就若入水至膝作水護摩誦此真言能獲財利又若以儞淫摩木可長四指令平正用持戒畫人畫寶賢相莊嚴具足以飲食等供獻已一日三時用焰多煙少之火使紫礦作護摩八千能降伏大財主復說別夜叉王心真言文句用圓亦能令得最上成就囉怛曩婆捺囉哆帝三摩野摩努瑟摩囉摩尼婆捺囉野婆誐嚩覩夜唧哆娑覩馱摩馱摩摩唧囉摩賀藥乞叉細曩必隣哆覩嚕覩嚕摩尼婆捺囉覩嚕覩嚕摩尼婆捺囉俱致俱致摩尼婆捺囉覩致覩致摩尼婆捺囉帝致帝致摩尼婆捺囉娑嚩賀復有壇法不揀吉星曜日亦不假持戒之者但用阿里迦木或儞淫摩木及別樹木作寶賢相以香花供養就日中用白芥子菜油塗在寶賢像身誦前真言百千遍日得八錢得已須令使盡不得留一錢日日如是寶藏神復說真言儀軌令持誦者先自乞食持齋誦根本真言三洛叉然後於如來前設大供獻誦真言八千能得多財次明水護摩每日以手掬水而却傾下水中如是至百掬或千掬對賢聖前而伸供獻如是至六箇月能得大財次說入大曼拏羅諸部灌頂真言惹敢婆曩吒謨吒迦野娑嚩賀此是謨吒迦夜叉女真言囉訖哆即以賀嚩娑嚩賀此是囉訖哆𡁠嚩夜叉女真言摩護那囉野娑嚩賀此是摩護那羅夜叉女真言尾摩羅尾摩羅捺里舍儞阿夜呬娑嚩賀尾摩羅尾摩羅尾舍羅曩野儞冒馱野娑嚩賀此是尾摩羅尾舍羅夜叉女真言贊捺囉輸摩帝贊捺里贊捺囉摩帝娑嚩賀此是贊捺囉輸摩帝夜叉女真言阿嚩賀儞酥路左曩唵贊捺囉鉢納彌娑嚩賀鉢納摩娑囉酥訥嚕摩努囉彌娑嚩賀酥部嚕嚩護鉢囉怛也野娑嚩賀嚩護嚩呬儞末隷伽吒具致娑嚩賀此是摩賀彌伽夜叉女等真言酥枳舍摩隷枳舍波里尼娑嚩賀此是酥枳舍夜叉女真言嚩曩摩隷摩隷儞娑嚩賀此是摩曩摩羅夜叉女真言烏里底瑟吒布室左隷娑嚩賀此是布左隷夜叉女真言訥嚕摩摩隷迦迦隷賀隷訥嚕彌枳隷枳隷娑嚩賀迦摩摩隷儞尾羅悉儞娑嚩賀迦摩摩隷薩里嚩禰嚩薩里嚩誐囉摩努惹尾婆誐嚩帝娑嚩賀摩努惹嚩迦摩嚕閉婆尾儞娑嚩賀此是迦摩嚕閉等夜叉女真言酥嚕哆嚩吉也緊迦里娑嚩賀此是酥嚕哆嚩吉也夜叉女真言酥捺里舍儞迦彌儞娑嚩賀此是酥那里舍曩夜叉女真言摩護誐里婆焰迦里娑嚩賀此是摩護仡囉夜叉女真言印捺囉野禰嚩地鉢哆野娑嚩賀此是帝釋心真言阿誐曩曳賀尾也地鉢多曳娑嚩賀此是火天真言夜摩野必里哆地鉢哆曳娑嚩賀此是夜摩天心真言乃里怛也曳洛乞叉娑地鉢哆曳娑嚩賀此是乃乙里帝心真言嚩嚕拏也野惹羅地鉢哆曳娑嚩賀此是水天心真言嚩野尾按哆里乞叉地鉢哆曳娑嚩賀此是風天心真言俱尾囉野馱曩鉢哆曳娑嚩賀此是俱尾羅心真言伊舍曩野馱曩地鉢哆曳娑嚩賀此是伊舍曩天心真言惹里馱沒囉憾摩尼所娑嚩賀此是大梵天心真言阿冒尾瑟拏吠娑嚩賀此是那羅延天心真言阿儞嚩里哆曩野娑嚩賀此是金剛心真言賀囉哆娑曩野娑嚩賀此是槊心真言摩賀寫摩野娑嚩賀此是杖心真言佉陵誐尾摩羅馱里尼娑嚩賀此是劍心真言嚩嚕拏嚩摩野娑嚩賀此是羂索心真言鉢囉普敢惹曩野娑嚩賀此是幢心真言摩賀燥摩也囉娑摩曳娑嚩賀此是輪心真言左隷閉孕誐隷娑嚩賀此是三股叉心真言并結界同用娑囉捺野娑嚩賀此是弓箭真言唵惹里馱惹羅嚩囉半惹囉野娑嚩賀此是金剛網真言如是各各本尊真言一一持誦加持賢瓶所有入曼拏羅弟子用此賢瓶而與灌頂令得富貴吉祥若入大曼拏羅志心依法虔誠灌頂復能得見寶藏神三時教勅通達大印復作護摩以二十種物作廣大供獻誦聖天及大夜叉王本尊真言一日三時隨力供養得三昧真言最上成就為自擁護佛言我今復說所作精熟最上印法及真言句爾時大夜叉王等心生渴仰請佛宣說爾時世尊遍觀大會作師子吼告言汝等諦聽諦聽今此寶藏神真言印法具大慈悲難調伏者而能調伏與一切眾生成就一切勝利之事夜叉王等右膝著地合掌向佛默然而聽爾時世尊如大師子自在無畏說真言印二手平掌相並二中指相交二無名指如針屈第三節二頭指附無名指大指順依頭指二小指如針此是寶藏神根本印此印結中間得寶藏神現身觀察誦人得施願成就誦此真言曩謨囉怛曩怛囉夜野曩謨摩尼婆捺囉野摩賀藥乞叉細曩鉢哆曳唵惹敢婆羅惹隣捺囉野娑嚩賀此真言及印於自身上五處用之作此法時彼持誦人如自為寶藏神次作左隣捺囉夜叉王印以二手合拳小指如針誦此真言唵左隣捺囉野娑嚩賀此真言印能令夜叉王而作擁護次作目契夜叉王印以手合拳小指入掌無名指如針誦此真言唵目契孕捺囉野娑嚩賀此真言印亦能擁護誦人次作一切夜叉女印以小指入掌無名指屈第三節誦此真言唵惡儞此真言印亦能擁護召請亦得用次作曼拏羅牆印以二手合拳頭指各各如針誦此真言唵左隣捺囉滿馱禰苦𠷑吒次作曼拏羅上面網印前印相却令頭指相合如針誦此真言唵目契孕捺囉野𠷑吒次作曼拏羅橛印以二手作拳垂手向地誦此真言唵賀里入次召請七眷屬印如前根本印屈大指誦此真言曀呬曀呬祖嚕祖嚕惹羅娑野曩必里夜野娑嚩賀如是儀則能令七眷屬皆來集會次作獻閼伽水印以二手作掬大指及頭指附著中指誦此真言唵藥羼曩那曳捺囉馱曩必里野鉢舍也鉢舍也娑嚩賀次作獻座印合掌舉手三雙指屈第三節中指磔開大指各各相離此是寶藏神師子座印此印結中間夜叉王并眷屬同坐師子座於一切願誦此真言唵惹敢婆羅惹隣捺囉伊那摩娑曩摩里伽娑嚩賀次結洗浴印請召寶藏神并眷屬洗浴以二手作掬小指相交二無名指安入掌中二中指如針頭指附中指第三節大指亦附頭指誦此真言唵娑曩曩必里野伽吒伽吒供婆惹羅娑嚩賀次結獻衣印以二手相並如掌衣物誦此真言乃里哆野囉叉娑地鉢哆曳娑嚩賀次輪誦諸部真言發遣賢聖嚩嚕拏野俱嚩囉地鉢哆曳娑嚩賀嚩野尾孕哆里乞叉地鉢哆野娑嚩賀俱尾囉野馱曩地鉢哆曳娑嚩賀伊舍曩野部哆地鉢哆曳娑嚩賀烏里馱沒囉憾摩尼娑嚩賀冒吠瑟拏尾娑嚩賀阿尾挽帝迦野娑嚩賀嚩日囉護哆娑曩野娑嚩賀設訖帝摩寫摩野娑嚩賀難拏佉陵誐尾摩羅左里尼娑嚩賀嚩嚕拏哆摩里嚩賀曳娑嚩賀播世鉢囉普敢惹曩野娑嚩賀特嚩惹摩賀燥摩也囉娑摩曳娑嚩賀作羯囉麼羅閉孕誐隷娑嚩賀怛里輸羅摩羅閉孕誐隷娑嚩賀禰舍滿馱娑囉那野娑嚩賀烏里馱惹羅嚩日囉半惹囉娑嚩賀