復次取淨褺不得截割請一畫師最功能勿還其價香湯洗浴著新淨衣與受八戒日日如是於清淨處作一水壇縱廣四肘呪師護身結界畢已於其壇中燒種種香散種種華供養已訖於此壇內畫作菩薩其身長佛一磔總有四面中菩薩面極令端正作慈悲顏顏色赤白頭髮純青左邊一面作大瞋怒黑色之面狗牙上出頭髮微竪如火焰色右邊一面作大笑顏赤白端正似菩薩面頭髮純青三面頭上各戴天冠及著耳璫其天冠上有一化佛結跏趺坐中面頂上作碧馬頭仍令合口菩薩頸下著寶瓔珞項背圓光數重色作左手屈臂手當乳前把紅蓮花其蓮花與菩薩頭齊正臨左膊其華臺上作一化佛著緋袈裟結跏趺坐項背有光右手仰掌五指申臂肘平屈其手掌擎真陀摩尼其珠團圓如作白色赤色光炎圍繞其珠於其右手正當珠下雨種種寶其左膊上著弊耶迦羅者摩如著祇支當右腋下掩皮結帶更用虎皮縵其跨上以外臂釧天衣裙等皆如餘處畫菩薩法如令菩薩端身正立紅蓮華上空懸寶傘蓋菩薩頭上其上空中畫作種種天音樂具兩邊空中須陀會天舞蹈供養畫此像時用香汁畫皮膠不當用叉以蘇木佉子擣以為末極令微細用酪汁和如和󰉓法用何耶揭唎婆心呪呪三七遍已其病人空腹腹之腹內所有一切毒虫悉皆吐出又畫作像法取新瓦雜瓶未曾用瓶染作青色其瓦瓶上畫作阿耶揭唎婆觀世音像其像身高如來一磔畫作四箇歡喜之面左邊一面畫作黑色眼精綠色狗牙上出右邊一面畫作赤色名喫呪面當中前面作菩薩面極令端正畫作白色離像頂上懸於空中畫作青面出口吐寶珠其四頭上各戴寶冠其寶冠上皆化佛坐菩薩左手把於蓮華屈肘向上捧在膊前右臂垂下五指皆申施無畏手兩手腕上皆作寶釧其像項下著寶瓔珞身分莊嚴如餘處說觀世音身莊嚴之法其像立在寶蓮花上作此像已從白月十日起首食大麥乳糜後十三日十四日十五日三日三夜斷食取娑迦比遮香乾陀那句利華呪此二物一呪一投當前面上至八千遍其面口中放出大光明圍繞呪師身已還入像口於其口中出如意珠即收取之珠已即得十四千歲壽命得七寶轉輪聖王命終以後生安樂國從觀世音足下而坐又有一法當乞食喫喫大麥乳糜誦七萬遍一萬遍時毘那耶迦即得被縛第二萬遍呪法成就第三萬遍即得安善那摩那熾羅藥法成就三日三夜不食作法手把其藥正呪藥時藥中若現三種相者即知藥成三相者謂煖煙焰即得成就安陀羅陀那昇空而去得成就持呪仙人自在得入阿脩羅宮第四萬遍離地四指而行自在第五萬遍則得隨意昇空行第六萬遍即得千歲活呪師成就呪仙人隨其所作任運皆成一切所呼喚者皆來第七萬遍呪師即得頭髮變作螺髮成就隨其所須應念即至親近承事於觀世音即知三世一切眾生死此生彼即得成就若又法若欲打西若者何耶揭唎婆像前三日三夜斷食香摩壇上種種香花以淨飲食乳粥菓等種種供養擣娑闍羅娑香以白蜜和為八千丸呪一丸香一遍已投火中燒如是香盡彼西惹眾尋即初見變為馬頭更經少時轉為何耶揭哩婆頭呪師奇上向彼眾時一切西惹眾悉皆散滅又法先以大麥與牛喫已取糞中麥洗乾誠擣煮為乳糜從白月一日食此乳糜至十三日即斷不食何耶揭哩婆像前以塗香塗地散種種花燒諸名香種種飲食供養畢已取迦比闍香擣為細末水和為丸數滿八千取迦地羅木為柴燃火取一香丸一呪一投於火中燒如是乃至八千丸盡其炭變為蘇跋那金黃重百千兩又法若欲喫他呪者取己身中小許血已和白芥子為八千丸黑月十四日一日不食取佉陀羅木鑪中燃火取前白芥子丸一呪一丸投火中燒如是乃至芥子丸盡一切諸呪悉皆喫盡又法但誦呪行於曠野處及諸沙磧所須飲食自然而出又法日月蝕時取淨牛蘇一兩新瓦鉢盛即把此鉢仰看日月呪鉢中蘇乃至蘇煖或煙火出當爾之時即飲此蘇服此蘇已隨欲詣處舉意即至若常誦此呪一切怖畏得無所畏所有障難悉皆解脫又法若患路陀瘡及諸毒蛇之所齩者或患健毘吒雞瘡此等諸瘡呪黃土埿滿一千遍塗其瘡上即得除差一切怖畏心念即得除又法若人忽逢一切水難心念即得不被沈溺如是等法不可廣說隨意即成若造大曼荼羅者不得行欲賀耶揭哩婆療病印唵鶻嚕嚧鳩盧馱那嗚𤙖泮娑嚩賀賀耶揭唎婆乞食印唵是那耶已上二印可在解禁刀印之次若作此法先當縛禁毘那夜迦當對賀耶揭哩婆像前取後木長八指截燒火焰出取安悉香作八百丸一丸一呪一投火中乃至香盡毘那夜迦即自被縛呪曰歸命跢姪他主嚕主嚕毘主嚕主嚕伽跢耶莎摩訶婆羅薩婆毘知那毘那夜乾皤吒婆謨枯知步跢耶泮若人夜失不淨取於白線呪八百遍後作呪索一呪一結為三七結即用繫腰更不漏失呪曰歸命多姪他勃地勃地素勃地因達𠼝勃地摩迷輸迦㘕婆羅謀者都莎訶又法呪袈裟誦一七遍已結作一結即得護身成就呪曰哆姪他訶哩訶哩無訶𠼝句訶𠼝薩婆突瑟擔瞻婆夜弭夜跋竭㘓地那文社弭莎訶